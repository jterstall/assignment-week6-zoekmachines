<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) over vliegveld Lelystad. (Ingezonden 12 november 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3998
</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Luchthavens</item>
         <item attribuut="Vindplaats">Kamervragen met antwoord 1996-1997, nr. 327, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1996-11-22</item>
         <item attribuut="Datum_indiening">1996-11-12</item>
         <item attribuut="Document-id">KVR3998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="673" allpagenumbers="673 674" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="327" onderwerp="" indiendatum="1996-11-12">
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1996-11-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente bericht over «Wanbeleid op het vliegveld Lelystad»? <voetnoot nummer="1"/>
      </vraag>
      <vraag nummer="2">Deelt u de mening van de Vereniging van Nederlandse Luchtvaartondernemingen dat er sprake is van wanbeleid op Vliegveld Lelystad? </vraag>
      <vraag nummer="3">Zo ja, bent u bereid maatregelen te nemen? Zo ja, welke? </vraag>
      <vraag nummer="4">Is een rijkssubsidie van ƒ 13 miljoen door de luchthaven niet rechtmatig aangewend? </vraag>
      <vraag nummer="5">Zo ja, hoe is dit mogelijk? Bent u bereid de Kamer hierover opheldering te verschaffen? </vraag>
      <noten afkomstig="vraag">
         <noot nummer="1" datum="1996-11-7" bron="Algemeen Dagblad">Algemeen Dagblad, 7 november 1996</noot>
      </noten>
   </vragen>
   <antwoorden aantal="4">
      <antwoord nummer="1">Het bericht over «Wanbeleid op het vliegveld Lelystad» is mij bekend. </antwoord>
      <antwoord nummer="2 en 4" voetnoot="1 2 3">De mening van het VNLO dat er sprake is van een wanbeleid op de Luchthaven Lelystad deel ik niet. Deze stellingname baseer ik op het volgende. Per 1 januari 1993 is de eigendom en exploitatie van de Luchthaven Lelystad door de huidige eigenaar, NV Luchthaven Schiphol (NVLS), overgenomen van de Gemeente Lelystad en Provincie Flevoland. Teneinde de continuı¨teit en de overloopfunctie zeker te stellen heeft de Minister van Verkeer en Waterstaat bij de overname een vaste bijdrage toegezegd voor gespecificeerde infrastructurele investeringen op de Luchthaven Lelystad van in totaal f 8,25 mln (derhalve niet f 13 mln). Daarvan had f 6,5 miljoen betrekking op de korte termijn overloopfunctie van Schiphol (voor luchtverkeer met een maximum startgewicht van circa 6.000 kg), de zogenaamde eerste fase van de ontwikkeling van de luchthaven tot business airport. De overige f 1,75 miljoen heeft betrekking op de tweede fase van deze ontwikkeling (overloopfunctie voor luchtverkeer tot circa 20 ton). Een en ander is reeds uiteengezet in brieven van de Minister van Verkeer en Waterstaat, mede namens de Minister van Volkshuisvesting, Ruimtelijke Ordening en Milieubeheer, aan de Tweede Kamer, 2 juni 1995 <voetnoot nummer="1"/>, 30 augustus 1996 <voetnoot nummer="2"/>en 1 oktober 1996 <voetnoot nummer="3"/>. De Rijksbijdrage is gekoppeld aan de daadwerkelijke uitvoering van de infrastructurele projecten. Deze investeringen, de daarmee gemoeide bedragen en geplande uitvoering zijn vooraf getoetst door de directie Luchtvaartinspectie op financie¨le realiteitswaarde en technische haalbaarheid en accoord bevonden. Het gaat om: – een bedrag van f 3,25 mln voor de aanleg van een nieuw platform en een taxibaan; – een bedrag van f 3,25 mln voor een nieuw zweefvliegterrein en kosten uit- of verplaatsen ulv’s: – een bedrag van f 1,75 mln voor baanoverlaging, gericht op het accommoderen van zwaarder verkeer. Dit zal eerst ter beschikking worden gesteld nadat de daarvoor vereiste aanwijzingsprocedure (baanverlenging, tweede fase) is afgerond en gegevens met betrekking tot de uitvoering zijn overgelegd. Van de toegezegde f 8,25 mln is tot dusver f 6,5 mln als «lump sum» ter beschikking gesteld. Daarbij zijn de volgende algemene voorwaarden gesteld (voor zover hier van belang): – de NVLS zet de exploitatie tot tenminste 2015 voort; – de exploitant streeft naar een grotere capaciteit ter versterking van de overloopfunctie voor general aviation; – de deelprojecten worden ook daadwerkelijk in 1994 in uitvoering genomen; – bestekken/uitvoering van de werken dienen te voldoen aan de door de Rijksluchtvaartdienst ter zake gestelde eisen en voorschriften; – aan de Accountantsdienst van het Ministerie van Verkeer en Waterstaat worden door de NV Luchthaven Lelystad desgevraagd alle inlichtingen verstrekt en inzage gegeven in alle boeken en bescheiden die nodig worden geacht. De stand van zaken van de investeringsprojecten is dat alle projecten van fase 1 geheel of nagenoeg geheel zijn afgerond binnen de gestelde budgetten en overeenkomstig de gestelde voorwaarden. Van de f 6,5 mln is momenteel f 6,3 mln besteed. De luchthaven heeft regelmatig gerapporteerd omtrent de voortgang en kostenontwikkeling van de projecten. Bij regelmatige bezoeken en inspecties door de Directie Luchtvaartinspectie is tevens geconstateerd dat de feitelijke uitvoering van de projecten tijdig en volgens de bestekken heeft plaatsgehad. Zodra de projecten volledig zijn afgerond zal nog een accountantscontrole worden uitgevoerd. De conclusie op basis van de beschikbare informatie is dat de luchthaven de f 6,5 miljoen Rijkssubsidie rechtmatig heeft aangewend. Door het VNLO zijn nog enkele andere punten genoemd, waarover het volgende. In de loop van 1995 is een terrein van 5 ha geschikt gemaakt als vliegveld-bedrijventerrein. Dit terrein had al sinds 1987 deze bestemming. Direct naast het bestaande havendienstgebouw is een nieuw platform aangelegd. De capaciteit ervan is afgestemd op groei van het zakelijke verkeer. De Zweefvliegclub Flevo is in overleg, om redenen van capaciteit en veiligheid, verhuisd naar het nieuwe terrein bij Biddinghuizen, waarvan de kosten door het Rijk betaald zijn (zie het voorgaande). Voor de Ultra Lichte Vliegtuigen (ULV) is eveneens om redenen van capaciteit en veiligheid een nieuwe baan aangelegd met toeleidende rijbaan, eveneens met subsidie van het Rijk. Het aanwijzingsbesluit waarin de nieuwe ULV-baan is opgenomen zal volgens planning in mei 1997 van kracht kunnen worden, waarna de baan in gebruik kan worden genomen. De exploitant heeft de tarieven voor het weekendvliegen verhoogd om te bereiken dat de geluidszone, die de daaropvolgende jaren niet zou worden overschreden. Dat is uiteindelijk gelukt. De facto is een verschuiving naar door de weekse dagen bereikt. In het algemeen kan worden gesteld dat de gebruikers door de tarieven dienen bij te dragen aan de exploitatie en onderhoud van een rendabele luchthaven, waarbij de tarieven in redelijke verhouding moeten staan tot het voorzieningenniveau. Een geleidelijke verhoging van de tarieven op Lelystad is noodzakelijk gebleken en door het Rijk goedgekeurd. Bedacht dient te worden dat door de subsidie de tarieven zelfs lager uitvallen. Alle investeringen in het voorzieningenniveau die tot op heden zijn gepleegd, hebben tot doel bestaande faciliteiten te verbeteren en ruimte te scheppen voor nieuwe ontwikkelingen. Het ontstaan van nieuwe arbeidsplaatsen op de Luchthaven Lelystad zal naar verwachting op gang komen met name na afronding van de tweede fase, omdat dan voldaan wordt aan de eisen voor het zakelijk gebruik door zwaardere en snellere vliegtuigen. Het aantal personeelsleden van de NV Luchthaven Lelystad is toegenomen om de geplande uitbreiding tot business airport en alle daarmee verband houdende voorbereidingen en procedures te kunnen realiseren en te voldoen aan de toenemende eisen die worden gesteld ten aanzien van luchthavens. </antwoord>
      <antwoord nummer="3">Gelet op het vorenstaande is er geen aanleiding om maatregelen te nemen. </antwoord>
      <antwoord nummer="5">Verwezen wordt naar antwoord 2 en 4. Met het voorgaande heb ik zoveel mogelijk opheldering willen verschaffen over de (financie¨le) aspecten van het Rijksbeleid ten aanzien van de Luchthaven Lelystad. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 552" documentnummer="15">Kamerstuk 23 552, nr. 15</noot>
         <noot nummer="2" documenttype="Kamerstuk" kamerstuk-id="24 872" documentnummer="1">Kamerstuk 24 872, nr. 1</noot>
         <noot nummer="3" documenttype="Kamerstuk" kamerstuk-id="24 872" documentnummer="2">Kamerstuk 24 872, nr. 2</noot>
      </noten>
   </antwoorden>
</kvr>
