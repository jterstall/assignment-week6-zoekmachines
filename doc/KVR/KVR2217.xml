<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. M. H. Kamp (VVD) en Passtoors(beiden VVD) over het informatiemaateriaal over foliumzuur. (Ingezonden 6 november 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2217
</item>
         <item attribuut="Inhoud">Vragen inzake de verspreiding van informatiemateriaal, over het innemen van extra foliumzuur voor en tijdens de zwangerschap, via apothekers hetzij drogisterijen.</item>
         <item attribuut="Rubriek">Consument (Productinformatie) Gezondheidszorg (Maatschappelijke gezondheidszorg)</item>
         <item attribuut="Trefwoorden">Apothekers Productinformatie Zwangerschap</item>
         <item attribuut="Vindplaats">Kamervragen met antwoord 1995-1996, nr. 289, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">M. M. H. Kamp</persoon>
            <persoon partij="VVD">Passtoors</persoon>
         </item>
         <item attribuut="Datum_reaktie">1995-11-27</item>
         <item attribuut="Datum_indiening">1995-11-06</item>
         <item attribuut="Tekstcorrecties">In de titel is abusievelijk informatiemateriaaal opgenomen in plaats van informatiemateriaal.</item>
         <item attribuut="Document-id">KVR2217</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="589" allpagenumbers="589 590" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="289" onderwerp="" indiendatum="1995-11-6">
         <vrager partij="VVD" oorsprong="parlement">M. M. H. Kamp</vrager>
         <vrager partij="VVD" oorsprong="parlement">Passtoors</vrager>
         <vraagt-aan/>
      </vraagdata>
      <antwoorddata antwoorddatum="1995-11-27">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Zal het, mede door uw ministerie gesubsidieerde informatiemateriaal van de deze maand te starten campagne over het innemen van extra foliumzuur voor en tijdens de zwangerschap, niet verspreid worden via drogisterijen, doch alleen via apothekers? </vraag>
      <vraag nummer="2">Zo ja, wat is hiervan de reden? </vraag>
      <vraag nummer="3">Spreekt dit informatiemateriaal alleen over verkrijgbaarheid van foliumzuur bij de apotheek, terwijl het ook verkrijgbaar is bij drogisterijen? </vraag>
      <vraag nummer="4">Hoe verhoudt deze eenzijdige voorlichting zich met het streven naar een zo’n groot mogelijk marktwerking, waardoor de prijzen voor de consument zo laag mogelijk gehouden worden? </vraag>
      <vraag nummer="5">Deelt u de mening, dat de overheid zorgvuldig moet zijn in haar voorlichting, zodat geen concurrentievervalsing kan optreden? </vraag>
      <vraag nummer="6">Zo ja, waarom worden de drogisterijen dan niet genoemd? </vraag>
      <vraag nummer="7">Bent u bereid het informatiemateriaal ook te doen verspreiden via drogisterijen en in de campagne op te nemen, dat de consument het foliumzuur ook bij deze ondernemers kan verkrijgen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2" voetnoot="1">Eind 1993 heeft de Voedingsraad samen met de Gezondheidsraad gerapporteerd over de foliumzuurvoorziening in relatie tot neuraalbuisdefecten. Uit dit rapport blijkt dat een voldoende foliumzuurvoorziening aan het begin van de zwangerschap de kans op een kind met een neurale-buisdefect (o.a. open ruggetje) aanzienlijk vermindert. De Raden adviseren dat vrouwen hiertoe minimaal 0,4 mg foliumzuur per dag gebruiken vanaf minstens vier weken voor de conceptie tot acht weken na de conceptie. Het gewenste niveau aan foliumzuur kan niet uit de gebruikte voeding worden verkregen. Levensmiddelen moeten o`f verrijkt worden met foliumzuur, o`f er moet een foliumzuurtablet worden gebruikt. Op dit moment heb ik ervoor gekozen om vrouwen die zwanger willen worden te adviseren extra foliumzuur in tabletvorm te nemen. De belangrijkste overwegingen zijn dat deze maatregel het meest doelgroep-gericht kan worden uitgevoerd en het snelst kan worden ingevoerd. De betrokken beroepsgroepen zijn op de hoogte gesteld van dit advies door het Staatstoezicht op de Volksgezondheid. Voor de eerste informatie aan de doelgroep heb ik de betrokken voorlichtingsorganisaties gevraagd een campagne te ontwikkelen. Deze campagne is gefinancierd door het Praeventiefonds en is in de maand september uitgevoerd. In september zijn er advertenties geplaatst, is er een radio-spot uitgezonden en is de informatie in televisieprogramma’s vermeld. Gedurende deze maand moest de publieksbrochure ruim verkrijgbaar zijn. Bij de keuze van het verspreidingskanaal hebben de uitvoerende organisaties een aantal afwegingen gemaakt. Voorop stond dat de folder <voetnoot nummer="1"/>laagdrempelig verkrijgbaar moest zijn. Drogisterij en apotheek voldeden hieraan. Daarnaast vonden de organisaties het belangrijk dat daar waar de folder verkrijgbaar was er ook foliumzuurtabletten gekocht konden worden en de consument een aanvullend deskundig advies kon krijgen. Voor een goede logistieke uitvoering van de campagne moest de keuze voor het verspreidingskanaal in mei worden gemaakt. Op dat moment waren er bij de drogist nauwelijks foliumzuurtabletten te verkrijgen en waren drogisten nog niet uitgebreid op de hoogte van het advies foliumzuur gedurende het begin van de zwangerschap te gebruiken. Een derde afweging was de oplage van de folder. Indien de folder aan alle drogisten en apotheken beschikbaar gesteld zou worden dan zou het aantal exemplaren per distributiepunt, gelet op de oplage die uit de beschikbare middelen kon worden gefinancierd, zeer laag worden. Daardoor zouden vele distributiepunten al gedurende de campagne «nee» moeten verkopen. Op basis van deze drie afwegingen is gekozen voor een verspreiding van de folder door de apotheken. De uitvoerende organisaties hebben over bovenstaande afwegingen overleg gehad met de Stichting Drogistenfederatie Pharmacon, de koepelorganisatie van drogisten. </antwoord>
      <antwoord nummer="3">Nee, in de publieksbrochure wordt de drogist wel genoemd. Letterlijk staat er onder het kopje Foliumzuurtabletten wat is de juiste dosering?: «Zonder recept verkrijgbaar bij de apotheek en sommige drogisten zijn tabletten van 0,4 mg of 0,5 mg.» (folder bijgevoegd). Op het moment dat de publieksbrochure gedrukt werd in mei/juni gaf bovenstaande zin het beste de situatie weer. Op dat moment was foliumzuur nog slechts in enkele drogisterijen verkrijgbaar. Bij de organisaties was wel bekend dat een aantal nieuwe fabrikanten zich opmaakten om de markt voor foliumzuur te betreden; zekerheid over het tijdstip van introductie en verkrijgbaarheid bij de drogist was er echter niet. Voorlichtingsmateriaal moet juiste informatie bevatten. Informatie die niet juist is werkt contra-produktief en schaadt de geloofwaardigheid en acceptatie van de boodschap. Indien de folder verwijst naar de drogist moet foliumzuur ook inderdaad bij alle drogisten te koop zijn. Omdat hierover geen zekerheid was is voor de voorzichtige formulering «sommige drogisten» gekozen. </antwoord>
      <antwoord nummer="4 en 5">Ik ben met u eens dat de voorlichting die mede namens de overheid wordt uitgevoerd niet eenzijdig mag zijn en zeker niet concurrentievervalsend mag werken. Ik ben van mening dat daar in deze campagne geen sprake van is. Na een zorgvuldige afweging is ervoor gekozen de folder te verspreiden via de apotheken en in de tekst een voorzichtige formulering met betrekking tot de drogisten op te nemen. </antwoord>
      <antwoord nummer="6" voetnoot="1">Zoals hierboven vermeld, worden de drogisten wel genoemd. Nadat de campagne in september van start was gegaan is de verkrijgbaarheid van foliumzuurtabletten toegenomen. Bij veel drogisten zijn ze vanaf eind september te koop, en de diversiteit in merken en prijzen is toegenomen. Dit vind ik een positieve ontwikkeling. De organisatoren van de campagne hebben dan ook vanaf september in woord en geschrift steeds vermeld dat de verkrijgbaarheid bij drogisten toeneemt. Voorbeelden hiervan zijn het persbericht bij de start van de campagne en de brief aan de beroepsgroepen (beide bijgevoegd) <voetnoot nummer="1"/>. </antwoord>
      <antwoord nummer="7">De campagne is nu afgerond. Als er een vervolgcampagne komt zullen de drogisten hierbij zeker worden betrokken. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
