<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Economische Zaken over SMS diensten. (Ingezonden 5 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29832
</item>
         <item attribuut="Inhoud">Vragen naar aanleiding van bericht (Nieuwe Revu, 3 oktober 2007) dat de 'ringtonemaffia'' nog steeds actief zou zijn over de wijze waarop mensen een SMS-abonnement worden ingelokt. Indiener vraagt wat de minister ondernomen heeft naar aanleiding van haar eerdere vragen (Aanhangsel van de Handelingen 2006-2007, nr. 1823). Indiener wil onder meer de stand van zaken weten van het Meldpunt van de Consuwijzer. Is de 'Code of Conduct' inmiddels aangepast?</item>
         <item attribuut="Rubriek">Communicatie, media en informatievoorziening (Telecommunicatie) Consument (Algemeen)</item>
         <item attribuut="Trefwoorden">Consumenten SMS</item>
         <item attribuut="Vindplaats">Kamervragen met antwoord 2007-2008, nr. 379, Tweede Kamer</item>
         <item attribuut="Vraagnr_bij_indiening">2070801450</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-10-29</item>
         <item attribuut="Datum_indiening">2007-10-05</item>
         <item attribuut="Document-id">KVR29832</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="811" allpagenumbers="811 812" vetnummer="2070801450" code="0708tkkvr379" lopendefooter="Tweede Kamer, vergaderjaar 2007–2008, Aanhangsel" filenaam="KVR29832" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="379" onderwerp="" indiendatum="2007-10-5">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-10-29">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel in de Nieuwe Revu «De ringtonemaffia sjoemelt nog steeds» over de wijze waarop mensen een SMS abonnementsdienst worden ingelokt? <voetnoot nummer="1"/>Wat is hierop uw reactie? </vraag>
      <vraag nummer="2" voetnoot="2">Herinnert u zich de vragen van 9 mei 2007 over dit onderwerp? <voetnoot nummer="2"/>
      </vraag>
      <vraag nummer="3">Hoe staat het met het Meldpunt van de Consuwijzer? Hoeveel klachten zijn hier binnengekomen? Heeft het meldpunt reeds bijgedragen aan de verbetering van de consument? </vraag>
      <vraag nummer="4">Hoe staat het met het overleg tussen de diverse partijen? Is de Code Of Conduct reeds aangepast? Zo neen, waarom niet? Zo ja, welke effecten heeft dat gehad? Staan er sancties op het breken van de Code of Conduct? </vraag>
      <vraag nummer="5">Acht u ingrijpen nodig gezien de toenemende agressieve wijze van werven van jongeren? </vraag>
      <vraag nummer="6">Acht u het wenselijk om de branche nog steeds tot 1 januari 2008 de tijd te geven? Zo ja, waarom? Zo neen, wat gaat u ondernemen? </vraag>
      <noten afkomstig="vraag">
         <noot nummer="1" datum="2007-10-3" bron="Nieuwe Revu">Nieuwe Revu, 3 oktober 2007</noot>
         <noot nummer="2">Aanhangsel handelingen, nr. 1823, vergaderjaar 2006–2007</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ben bekend met het artikel in de Nieuwe Revu. De problemen die er zijn rond SMS-abonnementen vind ik zeer ernstig. In het artikel wordt ten onrechte gesteld dat er nog geen maatregelen zijn genomen om dit probleem te stoppen. De aanpak is namelijk in volle gang. De Consumentenautoriteit heeft in samenwerking met OPTA 140 populaire websites geanalyseerd die zich vooral op kinderen en jongeren richten. Op 22 van deze sites zijn reclames aangetroffen voor sms-diensten (m.n. ringtones) waarin o.m. «gratis» sms-diensten werden aangeboden. Naar aanleiding van dit onderzoek en van het grote aantal klachten dat de Consumentenautoriteit heeft ontvangen (zie het antwoord op vraag 3), zal zij deze problematiek waar nodig aanpakken (zie het antwoord op vraag 5). </antwoord>
      <antwoord nummer="2">Ja. </antwoord>
      <antwoord nummer="3">Bij het Meldpunt Ringtones op ConsuWijzer zijn in 3 maanden 520 meldingen binnengekomen. Duidelijk is dat consumenten veel klachten/problemen ervaren met sms-diensten. Bij het Meldpunt is voor consumenten ook algemene informatie te vinden over sms-diensten, zoals hoe zij zich bij ongewilde sms-diensten kunnen afmelden. De informatie die op het Meldpunt binnen is gekomen, is relevante informatie voor de toezichthouders OPTA en de Consumentenautoriteit; de meldingen vormen waardevolle signalen waar de toezichthouders mee aan de slag gaan. </antwoord>
      <antwoord nummer="4">De partijen werken momenteel aan de aanpassing van de Gedragscode. Zij hebben daarvoor tot eind 2007 de tijd gekregen. De OPTA en de Consumentenautoriteit volgen het proces nauwlettend. Eén van de onderwerpen die de partijen bij de Gedragscode nu bespreken is om sanctiemogelijkheden op te nemen in hun Gedragscode. Daarnaast kan en zal de Consumentenautoriteit handhavend optreden tegen partijen die de wet niet naleven door misleidende of onvolledige informatie te verstrekken of informatieverplichtingen niet na te leven (zie het antwoord op vraag 5). </antwoord>
      <antwoord nummer="5">Uit de signalen die zijn binnengekomen bij het Meldpunt Ringtones op ConsuWijzer blijkt dat veel consumenten problemen ervaren met sms-diensten, waaronder ringtones en games. Ook uit eigen onderzoek van de Consumentenautoriteit en de OPTA blijkt dat op populaire kinder- en jongerensites de informatie in de vorm van banners van aanbieders van sms-diensten vaak onvolledig, onduidelijk of onjuist is. Zo blijkt er onduidelijkheid te zijn over de prijs en over de voorwaarden waaronder een contract wordt aangegaan: het lijkt bijvoorbeeld alsof de dienst of ringtone gratis wordt aangeboden, maar vaak ontbreekt essentiële informatie over de overeenkomst en blijkt de consument aan een betaald abonnement vast te zitten. Deze onduidelijkheid is, gelet op de jonge doelgroep, extra kwalijk. Een en ander is reden in te grijpen. De Consumentenautoriteit zal op zeer korte termijn een aantal aangetroffen uitingen voorleggen aan de Stichting Reclame Code om te beoordelen of het gaat om misleidende reclame. Is er sprake van misleidende reclame en houdt een aanbieder zich niet aan een uitspraak van de Reclame Code Commissie, dan zal de Consumentenautoriteit de zaak aanhangig maken bij de rechter. Deze kan de overtreder bevelen de inbreuk te staken, zonodig onder verbeuring van een dwangsom. Tegen andere zaken kan de Consumentenautoriteit zelf optreden en sancties opleggen, met name daar waar informatieverplichtingen niet worden nageleefd. Daarnaast hebben partijen op deze markt de gelegenheid gekregen om de geconstateerde problemen door middel van zelfregulering op te lossen. Op initiatief van OPTA zijn alle partijen bij elkaar geweest om de problemen te bespreken en te werken aan een oplossing. Naar verwachting is de nieuwe Gedragscode tegen het eind van dit jaar gereed. Indien dit niet lukt, overweeg ik regelgeving, zo heb ik reeds in een eerder stadium laten weten. Partijen hebben OPTA toegezegd te zullen rapporteren over de voortgang van de herziening. OPTA zal mij hiervan op de hoogte houden. </antwoord>
      <antwoord nummer="6">Ja, het aanpassen van een Gedragscode vereist nu eenmaal zorgvuldigheid en afstemming. Er zijn veel partijen bij betrokken. Gelet hierop ben ik van mening dat de gestelde datum van 1 januari 2008 niet onredelijk is. Zie ook het antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
