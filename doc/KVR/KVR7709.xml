<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Van der Steenhoven (beiden GroenLinks) over de Betuweroute. (Ingezonden 4 augustus 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7709
</item>
         <item attribuut="Inhoud">Vragen betreffen de twijfels van verladersorganisatie EVO over het nut van goederenvervoer via de Betuweroute, en het alternatief de 'IJzeren Rijn'.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Spoorwegen</item>
         <item attribuut="Vindplaats">Kamervragen met antwoord 1997-1998, nr. 1702, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1998-08-27</item>
         <item attribuut="Datum_indiening">1998-08-04</item>
         <item attribuut="Document-id">KVR7709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3497" allpagenumbers="3497 3498" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7709" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1702" onderwerp="" indiendatum="1998-08-4">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan/>
      </vraagdata>
      <antwoorddata antwoorddatum="1998-08-27">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennis genomen van de NOVA-uitzending van 25 juli jl. over de Betuweroute en de opvattingen over deze spoorlijn van de verladersorganisatie EVO in NRC-Handelsblad van 29 juli jl.? </vraag>
      <vraag nummer="2">Kunt u bevestigen dat in recent onderzoek de prognose voor de hoeveelheid goederen over de toekomstige Betuwelijn naar beneden zijn bijgesteld? </vraag>
      <vraag nummer="3">Zijn de vraagtekens die in de uitzending geplaatst worden bij de rentabiliteit van de spoorlijn wat u betreft terecht? </vraag>
      <vraag nummer="4">Heeft u nadere informatie over de verwachte rentetabiliteit van de Betuwelijn? </vraag>
      <vraag nummer="5">Kunt u nadere informatie geven over de ontwikkelingen in de binnenvaart als concurrent van de spoorlijn? </vraag>
      <vraag nummer="6">Vindt u dat als de binnenvaart zich daadwerkelijk als een serieus alternatief voor de Betuwelijn gaat ontwikkelen, investeringen in delen van de Betuwelijn zouden moeten worden heroverwogen? </vraag>
      <vraag nummer="7">Hoe staat u in dit verband tegenover de gedachte dat de IJzeren Rijn een goed alternatief is die het mogelijk maakt om de investeringen in de Betuwelijn te heroverwegen? </vraag>
      <vraag nummer="8">Bent u überhaupt bereid om, als nieuwe gegevens daar aanleiding voor geven, de investeringen in de Betuwelijn ter discussie te stellen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee. De Commissie-Hermans kwam in 1995 na een uitgebreide scenario-analyse voor het goederenvervoer op de oost-west-as tot de volgende conclusie: «Alles overziende concludeert de Commissie dat het voor een beoordeling van de capaciteit verantwoord is te rekenen met een potentiële vraag naar goederenvervoer per spoor (oost-west en vice versa) in 2015 van ten minste 30 miljoen ton die – zie de scenario’s – aanzienlijk kan toenemen». Dit is dus een minimumwaarde voor het vervoer over de oost-west-as in het jaar 2015. De recent gereedgekomen nieuwe prognose op basis van de Nota «Transport in balans» komt uit op 39 miljoen ton op de oost-west-as in 2015. De prognose voor het goederenvervoer over de Betuweroute is dus niet naar beneden toe bijgesteld. Wel zien we bij de nieuwe prognoses voor het totale goederenvervoer per spoor in ons land een vertraging ten opzichte van de prognose die in de PKB Betuweroute (1993) is gehanteerd. Het volume van 65 miljoen ton zal niet in 2010, maar omstreeks 2015 worden bereikt. </antwoord>
      <antwoord nummer="3">Nee. Infrastructuur heeft een zeer lange levensduur. Allerlei meso- en macro-aspecten spelen ook een rol bij de maatschappelijke rentabiliteit. Bovendien blijven bijvoorbeeld grondkosten hun waarde behouden. Er is na de besluitvorming in de Kamer in 1995 tot nu toe geen sprake geweest van excessieve kostenstijgingen. Ik verwijs hiervoor naar de halfjaarlijkse voortgangsrapportages aan de Tweede Kamer. Uiteraard heeft de kostenbeheersing bij het project hoge prioriteit. Mede gezien mijn antwoord op vraag 2 is er dus nu geen ander oordeel over de rentabiliteit van de Betuweroute dan er in 1995 was. </antwoord>
      <antwoord nummer="4">Nee. Pas na afronding van het onderzoek naar de private exploitatie en financiering, waarover mijn ambtsvoorganger de Kamer dit voorjaar heeft geïnformeerd, zal geactualiseerde informatie beschikbaar komen. </antwoord>
      <antwoord nummer="5">Zowel het goederenvervoer via de binnenvaart als per spoor ontwikkelen zich positief. Het binnenvaartvervoer is in de periode 1993–1998 met circa 30% gegroeid. Het spoorvervoer met circa 50%. Beide modaliteiten groeien meer dan de gemiddelde toename van het vervoer en winnen dus marktaandeel ten opzichte van het wegvervoer. De binnenvaart is het goedkoopst, maar kan niet overal komen (bijvoorbeeld Alpenlanden, Italië en delen van Oost-Europa) en is langzamer. Hoewel er sprake is van concurrentie tussen spoor- en binnenvaart op enkele deelmarkten, zijn beide modaliteiten vooral complementair ten opzichte van elkaar. We zien dit bijvoorbeeld aan de groei van het containervervoer per spoor naar havens langs de Rijn, naar Antwerpen en naar Born. Beide modaliteiten en de kustvaart en het buisleidingvervoer zijn nodig om de gewenste «modal shift» te realiseren. </antwoord>
      <antwoord nummer="6">Hoewel er enige concurrentie is tussen spoor en binnenvaart, is er geen sprake van dat de binnenvaart een alternatief kan zijn voor de Betuweroute. Bij de beoordeling (in 1995) van de betekenis van de Betuweroute is reeds rekening gehouden met de voorziene en beleidsmatig gewenste groei van de binnenvaart. Het antwoord op deze vraag is dus negatief. </antwoord>
      <antwoord nummer="7">De IJzeren Rijn is geen alternatief voor de Betuweroute. De reactivering van de IJzeren Rijn wordt door België nagestreefd in het kader van hetzelfde (Europa-breed gestimuleerde) beleid als Nederland voert, namelijk uitbreiding van de spoorcapaciteit voor goederenvervoer als alternatief voor het wegvervoer. Op afzienbare termijn zal de bestaande Belgische west-oost-spooras via Montzen naar Duitsland «vol» raken. Dat is de reden waarom onlangs de Antwerpse schepen Delwaide verklaarde de IJzeren Rijn niet als alternatief voor de Betuweroute te zien: ook volgens hem zijn beide assen nodig om het groeiende spoorvervoer te kunnen opvangen. Overigens zouden treinen, om vanuit Nederland op de IJzeren Rijn te kunnen komen, gebruik moeten maken van de Brabantroute. De Betuweroute wordt onder andere aangelegd omdat de Brabantroute niet in staat is de groei van het goederenvervoer per spoor op te vangen. Andere routes bieden evenmin perspectief. Bovendien is het overleg over de IJzeren Rijn, die in Limburg door het Nationaal Park de Meinweg loopt, nog niet afgerond, terwijl de Betuweroute inmiddels wordt gerealiseerd. De IJzeren Rijn heeft slechts capaciteit voor een beperkt aantal treinen. De voor de Betuweroute voorzien treinaantallen kunnen niet over de IJzeren Rijn worden afgewikkeld. </antwoord>
      <antwoord nummer="8">Daar is geen aanleiding toe, op basis van de gegevens. </antwoord>
      <noten afkomstig="antwoord"/>
   </antwoorden>
</kvr>
