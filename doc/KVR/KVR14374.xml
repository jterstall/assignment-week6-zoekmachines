<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Justitie en de staatssecretaris van Landbouw, Natuurbeheer en Visserij over de fazantenjacht. (Ingezonden 30 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14374
</item>
         <item attribuut="Inhoud">Vragen over het seponeren van de strafvervolging voor illegale fazantenjacht door een automagnaat, terwijl een vergelijkbare kwestie, die afgelopen winter in de Betuwe speelde, wel voor de rechter komt. Dit lijkt op een vorm van klassenjustitie. (Algemeen Dagblad Dagblad, 29 augustus 2001).</item>
         <item attribuut="Rubriek">Natuur (Jacht) Strafrecht en strafprocesrecht (Vervolging)</item>
         <item attribuut="Trefwoorden">Jacht Strafvervolging</item>
         <item attribuut="Vindplaats">Kamervragen met antwoord 2001-2002, nr. 58, Tweede Kamer</item>
         <item attribuut="Vraagnr_bij_indiening">2000114920</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-10-01</item>
         <item attribuut="Datum_indiening">2001-08-30</item>
         <item attribuut="Document-id">KVR14374</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="117" allpagenumbers="117 118" vetnummer="2000114920" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14374" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="58" onderwerp="" indiendatum="2001-08-30">
         <vrager partij="SP" oorsprong="parlement">Poppe</vrager>
         <vraagt-aan>de minister van Justitie en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-10-1">
         <antwoorder functie="minister" ministerie="Justitie">Korthals</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht <voetnoot nummer="1"/>«automagnaat komt weg met illegale fazantenjacht»? </vraag>
      <vraag nummer="2">Klopt het dat heterdaadbetrapping bij het uitzetten van fazanten in afgelegen bosgebieden en op particuliere landgoederen in de regel nauwelijks mogelijk is, en dat het bewijsmateriaal voor deze kwestie was aangeleverd aan het OM door inspecteurs van de Dierenbescherming? </vraag>
      <vraag nummer="3">Deelt u de mening dat het seponeren van een delict met een maximale gevangenisstraf van één jaar of f 10 000,– boete in geval van een bekend persoon door velen zal worden uitgelegd als een vorm van klassenjustitie? Zo nee, waarom niet? </vraag>
      <vraag nummer="4">Deelt u de mening dat het beleidsvoornemen van de staatssecretaris van Landbouw, Natuurbeheer en Visserij om het illegaal uitzetten van fazanten hard aan te pakken op deze wijze weinig geloofwaardig wordt? Zo nee waarom niet? </vraag>
      <vraag nummer="5">Is het waar dat in dit geval voor het verstrijken van de redelijke termijn nog 2 tot 3 maanden resteren? Zo ja, bent u bereid er alles aan te doen vervolging alsnog te doen plaatsvinden voordat de redelijke termijn voor strafvervolging is verstreken? Zo nee, waarom niet? </vraag>
      <vraag nummer="6">Is het waar dat een vergelijkbare kwestie, die afgelopen winter in de Betuwe speelde, dit najaar wél voor de rechter komt? Hoe beoordeelt u in dat geval de rechts(on)gelijkheid? </vraag>
      <noten afkomstig="vraag">
         <noot nummer="1" datum="2001-08-29" bron="Algemeen Dagblad">Algemeen Dagblad, 29 augustus 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ten aanzien van stroperij in afgelegen gebieden en op particuliere bosgebieden geldt dat de pakkans klein is. Het gaat te ver om te stellen dat betrappingen op heterdaad in deze gebieden nauwelijks mogelijk zijn. In de zaak die aanleiding is voor de gestelde vragen heeft het arrondissementsparket te Arnhem op 24 januari 2000 een proces-verbaal in deze kwestie ontvangen van de Stichting Landelijke Inspectiedienst Dierenbescherming. Bij het proces-verbaal is een videoband gevoegd, waarop te zien is dat één persoon fazanten uitzet (verboden in artikel 58, lid 2 Jachtwet). In het proces-verbaal worden vier verdachten genoemd. Uit het proces-verbaal met bij behorende videoband wordt enkel duidelijk dat één persoon feitelijk strafrechtelijk bewijsbare handelingen heeft verricht (te weten degene die het hek van de fazanterie opende). Voor de overige drie verdachten kunnen op basis van het proces-verbaal, zonder nader onderzoek, geen bewijsbare strafrechtelijke handelingen worden geconstateerd. </antwoord>
      <antwoord nummer="3">De behandeling van het proces-verbaal op het arrondissementsparket te Arnhem is door een ongelukkige samenloop van omstandigheden (opeenvolgende personele wisselingen) ernstig vertraagd. Eind juli 2001 heeft de officier van justitie te Arnhem het proces-verbaal definitief beoordeeld. Gelet op het onderzoek dat nog zou moeten plaatsvinden, in relatie met de verjaringstermijn van twee jaar die eind november 2001 afloopt, heeft hij besloten de zaak te seponeren vanwege de oudheid van het feit. De omstandigheid dat één van de verdachten uit deze zaak een «bekend» persoon is, heeft geen enkele invloed gehad op de beslissing tot seponeren. Er is dus i.c. geen sprake van klasse justitie. De beslissing van de officier van Justitie is genomen ongeacht de bekendheid van de persoon van de verdachte. Volledigheidshalve dient te worden opgemerkt dat op een overtreding, zoals gesteld in artikel 58 Jachtwet, de volgende strafbedreiging is gesteld: hechtenis (en dus geen gevangenisstraf) van maximaal een jaar of een geldboete van de derde categorie (f 10 000). </antwoord>
      <antwoord nummer="4">Neen. De vertraging bij de behandeling van het proces-verbaal op het arrondissementsparket te Arnhem is het gevolg van een ongelukkige samenloop van omstandigheden en kan als een incident worden beschouwd. De beleidslijn van het Openbaar Ministerie is dat bij dit soort zaken, voor zover bewijsbaar, strafvervolging ingesteld wordt. Dit neemt overigens niet weg dat wij, met het College van procureurs-generaal en de hoofdofficier van justitie te Arnhem, de gang van zaken met betrekking tot deze zaak, betreuren. </antwoord>
      <antwoord nummer="5">In deze zaak is reeds een sepotmededeling gedaan aan de opsporingsinstantie die het proces-verbaal heeft aangeleverd. Tevens is op 28 augustus 2001 desgevraagd door een woordvoerder van het arrondissementsparket Arnhem aan de landelijke pers bevestigd dat mededeling van sepot is gedaan. Dit bericht is in een landelijk dagblad op 29 augustus 2001 gepubliceerd. Hierdoor moet er van worden uitgegaan dat de verdachten kennis dragen van de sepotbeslissing. Het thans alsnog vervolgen zou in de gegeven omstandigheden in strijd komen met het vertrouwensbeginsel. Dit beginsel houdt in dat door de overheid gewekte verwachtingen in redelijkheid dienen te worden gehonoreerd, tenzij zwaarwegende belangen zich daartegen verzetten. Van dit laatste is in casu, gelet op de jurisprudentie op dit punt en mede gezien het feit dat nieuwe feiten of nieuwe zwaarwichtige redenen zich niet hebben voorgedaan, geen sprake. </antwoord>
      <antwoord nummer="6">Dit najaar dient voor de kantonrechter te Tiel een zaak waarbij ook artikel 58 van de Jachtwet is overtreden. Er zijn twee belangrijke verschillen met de zaak die aanleiding was voor de gestelde vragen. In die zaak was er sprake van een vertraging bij de behandeling van het proces-verbaal. Een dergelijke vertraging heeft zich bij de zaak die dit najaar dient, niet voorgedaan. Daarnaast komen de zaken bewijsrechtelijk niet met elkaar overeen. Derhalve kan niet gesteld worden dat twee identieke zaken op ongelijke wijze beoordeeld zijn, zodat van rechtsongelijkheid geen sprake is. </antwoord>
      <noten afkomstig="antwoord"/>
   </antwoorden>
</kvr>
