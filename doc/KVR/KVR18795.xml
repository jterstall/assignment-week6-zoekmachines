<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over de mogelijk afgeblazen uitlevering van de familie Moro. (Ingezonden 26 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18795
</item>
         <item attribuut="Inhoud">De Verenigde Staten heeft het uitleveringsverzoek ingetrokken, onder meer omdat de familie Moro al 28 maanden in uitleveringsdetentie zat, en de VS van mening is dat zij hierdoor al voldoende gestraft zijn.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Uitlevering)</item>
         <item attribuut="Trefwoorden">Mensenrechten Uitleveringen Woonwagenbewoners</item>
         <item attribuut="Vindplaats">Kamervragen met antwoord 2003-2004, nr. 234, Tweede Kamer</item>
         <item attribuut="Vraagnr_bij_indiening">2030400550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-10-31</item>
         <item attribuut="Datum_indiening">2003-09-26</item>
         <item attribuut="Document-id">KVR18795</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="499" allpagenumbers="499 500" vetnummer="2030400550" code="0304tkkvr234" lopendefooter="Tweede Kamer, vergaderjaar 2003–2004, Aanhangsel" filenaam="KVR18795" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="234" onderwerp="" indiendatum="2003-09-26">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-10-31">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht «Zigeuners Moro niet uitgeleverd»? <voetnoot nummer="1"/>
      </vraag>
      <vraag nummer="2">Was u vóór het kort geding bij de Haagse voorzieningenrechter op 28 augustus 2003, al op de hoogte van het feit dat de Verenigde Staten (VS) het uitleveringsverzoek hadden ingetrokken? Zo ja, waarom heeft u deze intrekking niet vóór of tijdens de zitting van de voorzieningenrechter aan de betrokkenen en de rechter gemeld? </vraag>
      <vraag nummer="3">Is het waar dat het uitleveringsverzoek ondermeer is ingetrokken omdat de familie Moro reeds 28 maanden in uitleveringsdetentie zat, waardoor de familie Moro naar het oordeel van de VS reeds voldoende was gestraft? Ontstaat hierdoor niet de situatie dat de familie Moro al wordt gestraft voordat zij is veroordeeld? Deelt u de mening dat dit in een rechtsstaat niet past? </vraag>
      <vraag nummer="4">Is het waar dat het uitleveringsverzoek ondermeer is ingetrokken omdat de familie Moro statenloos is? Is het tevens waar dat dit feit reeds bij het doen van het uitleveringsverzoek bekend was? Zo ja, waarom heeft dit feit dan niet eerder geleid tot intrekking van het uitleveringsverzoek door de VS? </vraag>
      <vraag nummer="5">Bent u bereid om de kosten van de eventuele schadeclaim van de familie Moro, mocht deze claim worden toegewezen, te verhalen op de VS? </vraag>
      <vraag nummer="6">Ziet u alsnog aanleiding, gelet op de wijze waarop door de VS met uitleveringsverzoeken aan Nederland wordt omgegaan, om het uitleveringsverdrag met de VS te herzien? Zo neen, bent u bereid de gang van zaken m.b.t. de uitlevering van de familie Moro in uw toegezegde brief over de toepassing van het huidige uitleveringsverdrag met de VS te betrekken? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-09-25" bron="Volkskrant">Volkskrant, 25 september 2003</noot>
         <noot nummer="2" datum="2003-06-19" bron="Algemeen Overleg">Algemeen Overleg, 19 juni 2003, Kamerstuk 23490, nr. 285</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Amerikaanse ambassade heeft mij op 27 augustus 2003 in de namiddag een nota overhandigd waarin wordt medegedeeld dat de Amerikaanse autoriteiten hun uitleveringsverzoeken tegen vijf leden van de familie Moro intrekken. Op 28 augustus 2003 volgde in de ochtend de uitspraak van de voorzieningenrechter, nadat op 29 juli de inhoudelijke behandeling in kort geding had plaatsgevonden. Uitspraak heeft niet plaatsgevonden bij zitting, maar door middel van telefonische dan wel schriftelijke mededeling. Overigens bevatte de nota van de Amerikaanse ambassade slechts de mededeling dat de verzoeken werden ingetrokken en werd geen redengeving opgegeven. Ik achtte het dan ook noodzakelijk navraag te doen naar de reden(en) van intrekking. </antwoord>
      <antwoord nummer="3 en 4">De Amerikaanse autoriteiten hebben op mijn verzoek bij brief van 8 september 2003 mededeling gedaan over de redenen van intrekking van de uitleveringsverzoeken. Zij geven daarin aan dat door de lengte van de uitleveringsprocedure in Nederland de omstandigheden zijn gewijzigd waardoor de opgeëiste personen na veroordeling slechts korte tijd in de gevangenis zouden hoeven doorbrengen. De tijd dat de Moro’s in Nederland in uitleveringsdetentie hebben doorgebracht zou namelijk in aftrek worden gebracht op een eventuele straf én het zou aannemelijk zijn dat de eventueel opgelegde straffen voor de staats- en federale delicten gelijktijdig worden uitgezeten. Bovendien zou vanwege het feit dat de Amerikaanse autoriteiten hen geen verblijfsstatus (willen) geven gekoppeld aan de mogelijke strafbedreiging in deze fase toelating tot de Verenigde Staten niet meer worden toegestaan. </antwoord>
      <antwoord nummer="5">Over de situatie die ontstaat na een eventuele toekenning van schadevergoeding kan ik niets zeggen gelet al op het feit dat er geen schadevergoedingsverzoek is. Overigens lijkt er – mede op grond van jurisprudentie – geen aanleiding te zijn tot toekenning van schadevergoeding ex artikel 59 van de Uitleveringswet nu de uitleveringsverzoeken ná toelaatbaarverklaring zijn ingetrokken door de Verenigde Staten. </antwoord>
      <antwoord nummer="6">Zoals reeds medegedeeld tijdens het Algemeen Overleg op 19 juni 2003 met de vaste commissie voor Justitie van uw Kamer, is de regering van mening dat er geen aanleiding is om het uitleveringsverdrag met de Verenigde Staten te herzien. Bij de beantwoording van de brief die ik tijdens dit Overleg heb toegezegd zal ik alle relevante aspecten betrekken. </antwoord>
      <noten afkomstig="antwoord"/>
   </antwoorden>
</kvr>
