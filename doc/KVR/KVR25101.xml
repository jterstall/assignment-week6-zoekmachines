<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de recordwinsten bij een aantal oliemaatschappijen. (Ingezonden 3 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25101
</item>
         <item attribuut="Inhoud">Vragen naar aanleiding van een bericht in De Volkskrant van 2 februari 2006. Gevraagd wordt hoe kan worden bevorderd dat deze bedrijven hun maatschappelijke verantwoordelijkheid nemen door bijvoorbeeld te investeren in duurzame energie en energiebesparing.</item>
         <item attribuut="Rubriek">Bedrijfsleven en industrie (Ondernemingen) Energie, water en grondstoffen (Aardolie)</item>
         <item attribuut="Trefwoorden">Aardolie Industrie</item>
         <item attribuut="Vindplaats">Kamervragen met antwoord 2005-2006, nr. 1038, Tweede Kamer</item>
         <item attribuut="Vraagnr_bij_indiening">2050607510</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2006-03-13</item>
         <item attribuut="Datum_indiening">2006-02-03</item>
         <item attribuut="Document-id">KVR25101</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2205" allpagenumbers="2205 2206" vetnummer="2050607510" code="0506tkkvr1038" lopendefooter="Tweede Kamer, vergaderjaar 2005–2006, Aanhangsel" filenaam="KVR25101" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1038" onderwerp="" indiendatum="2006-02-3">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-03-13">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de berichtgeving omtrent de recordwinsten bij een aantal oliemaatschappijen, waaronder Shell en ExxonMobil? <voetnoot nummer="1"/>
      </vraag>
      <vraag nummer="2">Is het waar dat de winst van Shell over 2005 met 22,9 miljard dollar de hoogste winst is in de geschiedenis van het Nederlandse bedrijfsleven? Is het waar dat de winst van ExxonMobil over 2005 36,1 miljard dollar bedroeg? </vraag>
      <vraag nummer="3">Welk gedeelte van deze winsten is in Nederland behaald, onder andere door dochtermaatschappij NAM, en hoeveel wordt daarvan in Nederland geïnvesteerd? </vraag>
      <vraag nummer="4">Hoeveel geld hebben Shell en ExxonMobil geïnvesteerd in de ontwikkeling van duurzame energie en projecten voor energiebesparing? </vraag>
      <vraag nummer="5">Deelt u de mening dat de oliemaatschappijen vooral kijken naar de aandeelhouderswaarde op korte termijn, terwijl ze meer hun maatschappelijke verantwoordelijkheid zouden moeten nemen door bij te dragen aan de transitie naar duurzame energie, energiebesparing en voorzieningszekerheid? </vraag>
      <vraag nummer="6">Hoe gaat u bevorderen dat de oliemaatschappijen wél hun maatschappelijke verantwoordelijkheid nemen, en kunnen hierover harde afspraken worden gemaakt (in de vorm van een convenant)? </vraag>
      <vraag nummer="7">Is het waar dat in de Verenigd Staten een discussie gevoerd is over het afromen van excessieve winsten van de oliemaatschappijen, en is dit in het Verenigd Koninkrijk reeds ingevoerd? Is een dergelijk excessieve winstbelasting ook in Nederland denkbaar? </vraag>
      <noten afkomstig="vraag">
         <noot nummer="1" datum="2006-02-2" bron="de Volkskrant, " titel="Recordwinst voor Shell">de Volkskrant, «Recordwinst voor Shell», 2 februari 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De mij ter beschikking staande gegevens bevestigen dit. Deze winst is door Shell in meer dan 140 landen gerealiseerd. ExxonMobil is in 200 landen actief. </antwoord>
      <antwoord nummer="3">De huidige winsten van Shell en ExxonMobil worden met name gerealiseerd in de exploratie en exploitatie van olie en gas. De winst op de verkoop van olie wordt vrijwel geheel buiten Nederland gerealiseerd. Voor wat betreft de verkoop van aardgas geldt dat er in Nederland sprake is van een aanzienlijke productie via de joint venture NAM. De resultaten van de NAM worden verwerkt in de geconsolideerde balans van Shell en ExxonMobil. Hierdoor zijn de gegevens van de NAM niet afzonderlijk zichtbaar. Zie verder ook het antwoord op vraag zeven. </antwoord>
      <antwoord nummer="4">Ik beschik niet over de informatie waarnaar gevraagd wordt. In zijn algemeenheid verwijs ik u naar het antwoord op de vragen vijf en zes. </antwoord>
      <antwoord nummer="5">Die mening deel ik niet. Naar Nederlands recht dienen zowel het Bestuur als de Raad van Commissarissen zich te richten naar het belang van de vennootschap. Dit belang is met name gericht op de continuïteit van de vennootschap. Daarbij streeft de vennootschap naar de creatie van aandeelhouderswaarde op de lange termijn. Op de lange termijn is een goed duurzaamheidbeleid in het voordeel van de aandeelhouder. Daarom investeren oliemaatschappijen in exploratie en exploitatie van olie en gas èn in duurzame energie en verschillende nieuwe brandstoffen en brandstofsystemen. De vorm en mate van deze investeringen in de verschillende energiebronnen is primair de verantwoordelijkheid van het bestuur van een onderneming en wordt uiteindelijk bepaald door de door de aandeelhouders gewenste koers van de onderneming. Voor wat betreft de voorzieningszekerheid geldt dat in de olie-industrie per definitie sprake is van een langetermijnperspectief. Het voortraject van exploratie, ontwikkeling en onderhandeling tot aan de productie duurt al snel minstens tien jaar. Het gaat daarbij om risicovolle miljardeninvesteringen die van groot belang zijn voor de zekerheid van de mondiale energievoorziening. Ten aanzien van de energietransitie merk ik op dat de President-Directeur van Shell Nederland B.V. de heer Willems voorzitter is van de Taskforce energietransitie. In die hoedanigheid vervult hij een belangrijke stimulerende rol in het energietransitieproces in Nederland. </antwoord>
      <antwoord nummer="6">Zoals hierboven aangegeven, dragen oliemaatschappijen bij aan onder meer de zekerheid van de mondiale energievoorziening en de transitie naar duurzame energie en energiebesparing. Op deze terreinen worden ook van overheidszijde al diverse instrumenten ingezet zoals de energieconvenanten Meerjarenafspraken, waar de Nederlandse Olie en Gas Producenten aan deelnemen en het Convenant Benchmarking, waar de raffinaderijen in Nederland aan deelnemen. Wat betreft energiebesparing heb ik in het Energierapport aangekondigd extra beleid te ontwikkelen om de industrie verder te stimuleren. Ik zal u over de uitwerking daarvan te zijner tijd berichten. Tenslotte wees ik al op het energietransitietraject waar Shell bij betrokken is. </antwoord>
      <antwoord nummer="7">De discussie in de Verenigde Staten is mij bekend. Het fiscale regime in het Verenigd Koninkrijk is in de laatste jaren aangepast naar aanleiding van de hoge olie- en gasprijzen. Het Britse systeem is overigens moeilijk vergelijkbaar met de Nederlandse regels. Voor wat betreft het Nederlandse mijnbouwklimaat geldt dat er altijd een juist evenwicht gezocht wordt tussen het stimuleren van de exploratie en exploitatie van olie en gas (het kleineveldenbeleid) en het belasten van de daarmee behaalde resultaten. Specifiek voor het Groningse aardgas geldt de zogenoemde meeropbrengstenregeling. Deze regeling is juist met het oog op situaties met hoge gasprijzen ontwikkeld en zorgt ervoor dat bij hoge gasprijzen een groter aandeel van de opbrengst van het gas naar de Staat gaat, met als hoogste marginale tarief 95%. De Nederlandse gasbaten vormen de voeding van het Fonds Economische Structuurversterking. Een belangrijk deel van het FES wordt besteed aan investeringen in de verduurzaming van de energiehuishouding </antwoord>
      <noten afkomstig="antwoord"/>
   </antwoorden>
</kvr>
