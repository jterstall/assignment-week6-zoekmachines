<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker (PvdA) en Verburg (CDA) aan de minister van Sociale Zaken en Werkgelegenheid over de negatieve gevolgen van de pc-privéregeling voor WAO-ers. (Ingezonden 4 april 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25499
</item>
         <item attribuut="Inhoud">Vragen naar aanleiding van een artikel in de Telegraaf van 22 maart 2006, waaruit blijkt dat een WAO-er gekort wordt op zijn uitkering na deelname aan een pc-privéregeling van zijn werk. Doet dit probleem zich ook voor bij andere uitkeringen en/of fiscale regelingen, zoals de fietsenregeling en spaarloonregeling.</item>
         <item attribuut="Rubriek">Inkomen en rechtspositie (Loontoeslagen) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsuitkeringen Loontoeslagen</item>
         <item attribuut="Vindplaats">Kamervragen met antwoord 2005-2006, nr. 1382, Tweede Kamer</item>
         <item attribuut="Vraagnr_bij_indiening">2050611050</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2006-05-02</item>
         <item attribuut="Datum_indiening">2006-04-04</item>
         <item attribuut="Document-id">KVR25499</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2945" allpagenumbers="2945 2946" vetnummer="2050611050" code="0506tkkvr1382" lopendefooter="Tweede Kamer, vergaderjaar 2005–2006, Aanhangsel" filenaam="KVR25499" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1382" onderwerp="" indiendatum="2006-04-4">
         <vrager partij="PvdA" oorsprong="parlement">Bussemaker</vrager>
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-05-2">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het bericht dat een WAO-er gekort wordt op zijn uitkering na deelname aan een pc-privéregeling van zijn werk? <voetnoot nummer="1"/>
      </vraag>
      <vraag nummer="2">Klopt deze berichtgeving? Klopt het dat veel zieke mensen door deze fiscale regeling een lagere uitkering krijgen dan waar zij normaal gesproken recht op zouden hebben? </vraag>
      <vraag nummer="3">Doet dit probleem zich ook voor bij andere uitkeringen en/of fiscale regelingen, zoals de fietsenregeling, de spaarloonregeling, werkgeversvergoedingen of loon in natura? Waardoor wordt dit probleem veroorzaakt? Ligt de oorzaak in de fiscale of in de sociale wetgeving? </vraag>
      <vraag nummer="4">Sinds wanneer doet dit probleem van een lagere uitkeringsgrondslag zich voor bij mensen die gebruikmaken van een fiscale faciliteit? </vraag>
      <vraag nummer="5">Kunt u per regeling aangeven hoeveel personen benadeeld worden en welke omvang het probleem heeft? </vraag>
      <vraag nummer="6">Welke maatregelen bent u van plan te nemen om dit probleem te voorkomen? </vraag>
      <vraag nummer="7">Kunt u aangeven hoe de informatievoorziening geregeld is ten aanzien van de kennelijke gevolgen van fiscale regelingen voor sociale uitkeringen? </vraag>
      <vraag nummer="8">Deelt u de opvatting dat het Uitvoeringsinstituut Werknemersverzekeringen (UWV) in deze slechts uitvoerder van de wet is of heeft het UWV de plicht om dergelijke effecten ook in het kader van klantgerichtheid kenbaar te maken? Bent u bereid hierover afspraken te maken met het UWV en de Kamer hierover te informeren? </vraag>
      <noten afkomstig="vraag">
         <noot nummer="1" datum="2006-03-22" bron="De Telegraaf">De Telegraaf, 22 maart 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is van de (toekomstige) persoonlijke omstandigheden van betrokkene afhankelijk in hoeverre de berichtgeving klopt. Het klopt dat een WAO-uitkering lager is als een persoon in het refertejaar een deel van het loon heeft ingezet voor een fiscale faciliteit. De hoogte van de uitkering is gebaseerd op het gemiddeld per dag genoten loon in het refertejaar: het historisch dagloon. Het loon is het loon waarover verzekeringspremies zijn betaald. Dit loon is in beginsel tevens gelijk aan het fiscale loon. Als de werknemer kiest om van fiscale voordelen gebruik te maken, zijn over dat deel van het loon ook geen WAO-premies verschuldigd en is dit geen verzekerd loon. Hierdoor kan deelname aan een spaarloonregeling, de belastingvrije aanschaf van een fiets of de deelname aan de vroegere pc-privé regeling, de hoogte van iedere loongerelateerde uitkering verlagen. Het artikel waarnaar verwezen wordt lijkt ervan uit te gaan dat betrokkene vanaf zijn achtendertigste tot zijn vijfenzestigste jaar een loongerelateerde WAO-uitkering – gebaseerd op het dagloon – zal ontvangen. Indien betrokkene inderdaad vanaf zijn achtendertigste een WAO-uitkering ontvangt, zou hij echter slechts één jaar recht hebben op een loongerelateerde uitkering, gebaseerd op het dagloon. Daarna werkt het vroegere loon op grond van artikel 21b van de Wet op de arbeidsongeschiktheidsverzekering slechts gedeeltelijk door in de hoogte van de vervolguitkering. Indien betrokkene echter een uitkering ontvangt op grond van de nieuwe Regeling werkhervatting gedeeltelijk arbeidsgeschikten (WGA), heeft betrokkene twee jaar recht op een loongerelateerde WGA-uitkering. Deze twee jaar ontvangt betrokkene dus een lagere uitkering dan hij zou hebben ontvangen wanneer hij geen gebruik had gemaakt van de fiscale faciliteit en wel premies zou hebben betaald over dit deel van zijn loon. Na de loongerelateerde periode van de WGA-uitkering is het afhankelijk van de omstandigheden of de deelname aan de pc-privéregeling doorwerkt in de uitkeringshoogte. Als betrokkene met inkomen uit arbeid 50% van zijn resterende verdiencapaciteit verdient, kan de deelname aan de pc-privéregeling ook na de eerste twee jaar doorwerken in de uitkeringshoogte. Indien betrokkene niet aan deze inkomenseis voldoet, ontvangt hij een vervolguitkering die is gerelateerd aan het minimumloon en heeft de deelname aan de pc-privéregeling dus geen verdere gevolgen. Indien betrokkene aanspraak maakt op een uitkering op grond van de Inkomensverzekering voor volledig en duurzaam arbeidsongeschikten (IVA), dan heeft betrokkene inderdaad vanaf zijn achtendertigste tot zijn vijfenzestigste jaar recht op een loongerelateerde uitkering. </antwoord>
      <antwoord nummer="3">Ja. Het fiscale loonbegrip (het loon in de zin van de Wet op de loonbelasting 1964) is leidend voor alle loongerelateerde uitkeringen. Fiscale vrijstellingen leiden ertoe dat er over een deel van het loon geen belastingen of premies verschuldigd zijn en dat dit loon ook niet meetelt voor de vaststelling van de uitkeringshoogte voor de loongerelateerde uitkering op grond van de WW, ZW, WAO of WIA. </antwoord>
      <antwoord nummer="4">Deelname aan de pc-privéregeling heeft altijd geleid tot een lagere uitkeringsgrondslag (van de invoering in 1997 tot en met de afschaffing in de loop van 2004). De meeste fiscale faciliteiten hebben altijd doorgewerkt naar het sociale verzekeringsloon. Sinds 1 januari 2005 is het sociale verzekeringsloon ook wettelijk gekoppeld aan het fiscale loonbegrip. </antwoord>
      <antwoord nummer="5">Het UWV houdt niet bij hoe vaak de looncomponenten voorkomen die een verhogend (bonus, overwerk) danwel een verlagend (pc-privé, fiets) effect hebben op de uitkeringsvaststelling. Ik kan hierover dan ook geen uitspraken doen. </antwoord>
      <antwoord nummer="6">Dit effect is onderkend. Recent bij de behandeling van de Wet vermindering administratieve lasten en vereenvoudiging in sociale verzekeringswetten (Walvis) is ook uitgebreid met de Tweede Kamer van gedachten gewisseld over de definitie van het loon en de aansluiting bij het fiscale loon, de effecten van de keuze voor het historisch dagloon en de doorwerking van de CAO à la carte en ook specifiek de PC-privéregeling naar de uitkeringsgrondslag (Wet administratieve lastenverlichting en vereenvoudiging in sociale verzekeringswetten (Walvis), Kamerstukken II, 2003/04, 28 219, nr. A, nr. 3, nr. 5, nr. 7, nr. 10 en nr. 14). Met de Wet Walvis is geregeld dat de verschillende loonbegrippen voor de uitkeringsvaststelling en de premievaststelling worden gelijkgeschakeld en dat er een rechtstreekse koppeling wordt gelegd met het fiscale loonbegrip. Hiermee wordt de verzekeringsgedachte versterkt en is het in de structurele situatie mogelijk om loongegevens via de polisadministratie van UWV meervoudig te gebruiken. Hierdoor wordt de uitkeringsvaststelling inzichtelijker en nemen de uitvoeringskosten van UWV en de administratieve lasten voor werkgevers en werknemers af. Overigens geldt specifiek voor de pc-privéregeling dat deze in de loop van 2004 is afgeschaft. </antwoord>
      <antwoord nummer="7 en 8">Het UWV heeft eerder in een uitvoeringstoets op de tweede nota van wijziging van de Wet Walvis aangegeven wat de effecten zijn van de directe koppeling van de uitkeringsgrondslag aan het fiscale loon. Dit effect is ook eerder aan de orde geweest in de Tweede Kamer (zie verder het antwoord op vraag 6). De informatievoorziening over de gevolgen van fiscale regelingen voor de uitkeringsgrondslag bij een eventuele toekomstige uitkeringsaanvraag is een verantwoordelijkheid van de sociale partners. Doorgaans maken sociale partners immers bij CAO afspraken over het openstellen van fiscale vrijstellingen via CAO’s à la carte. </antwoord>
      <noten afkomstig="antwoord"/>
   </antwoorden>
</kvr>
