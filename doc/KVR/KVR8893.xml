<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blok en Voute-Droste (beiden VVD) aan de ministers van Binnenlandse Zaken en Koninkrijksrelaties en van Economische Zaken over een aandelenbelang van de gemeente Rotterdam in ECT. (Ingezonden 17 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8893
</item>
         <item attribuut="Inhoud">Vragen naar aanleiding van het voornemen van B&amp;W van Rotterdam om een belang van 30% te verwerven in European Combined Terminals (ECT).</item>
         <item attribuut="Rubriek">Bedrijfsleven en industrie (Ondernemingen) Geld (Beleggingen) Handel en economie (Mededinging) Staats- en bestuursrecht (Gemeenten)</item>
         <item attribuut="Trefwoorden">Aandelen Gemeenten Mededinging</item>
         <item attribuut="Vindplaats">Kamervragen met antwoord 1998-1999, nr. 948, Tweede Kamer</item>
         <item attribuut="Vraagnr_bij_indiening">2989904700</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Blok</persoon>
            <persoon partij="VVD">Voute-Droste</persoon>
         </item>
         <item attribuut="Datum_reaktie">1999-03-12</item>
         <item attribuut="Datum_indiening">1998-12-17</item>
         <item attribuut="Document-id">KVR8893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1941" allpagenumbers="1941 1942" vetnummer="2989904700" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8893" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="948" onderwerp="" indiendatum="1998-12-17">
         <vrager partij="VVD" oorsprong="parlement">Blok</vrager>
         <vrager partij="VVD" oorsprong="parlement">Voute-Droste</vrager>
         <vraagt-aan>de ministers van Binnenlandse Zaken en Koninkrijksrelaties en van Economische Zaken</vraagt-aan>
      </vraagdata>
      <antwoorddata antwoorddatum="12 maart 1999). Zie ook Aanhangsels Handelingen nr. 633, Vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van het voornemen van B&amp;W van Rotterdam om een belang te verwerven van 30% in European Combined Terminals (ECT)? </vraag>
      <vraag nummer="2">Acht u het logisch dat een overheidsinstantie een aandelenbelang neemt in een private onderneming in aanmerking genomen dat: – verschillende private ondernemingen belangstelling hebben getoond voor een deelname in ECT, – de minister van Economische Zaken heeft aangegeven dat de rijksoverheid terughoudend moet zijn met betrekking tot deelnemingen in private ondernemingen (o.a. verkoop Nedcar belang) en – andere containeroverslagbedrijven van mening zijn dat hier sprake is van concurrentievervalsing? </vraag>
      <vraag nummer="3">Acht u een dergelijke uitgave in overeenstemming met de doelstellingen die de rijksoverheid hanteert bij de financieringsstromen naar gemeenten? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. De gemeente Rotterdam heeft desgevraagd het betreffende voornemen toegelicht. </antwoord>
      <antwoord nummer="2">De huidige aandeelhouders hebben tot verkoop besloten omdat containeroverslag niet meer tot hun kernactiviteiten behoort. De gemeente Rotterdam heeft de volgende overwegingen gehanteerd: – het vereiste van een goed afgestemde investeringsstrategie van gemeente en ECT om de positie van Rotterdam als marktleider in de containeroverslag in de Hamburg-Le Havre range te behouden; – het behouden van gemeentelijke invloed op het rendement van (reeds gedane) grote gemeentelijke investeringen; – het feit dat andere serieuze (Nederlandse) belangstellenden zich niet gemeld hebben; – behoud van werkgelegenheid bij de ECT. Het besluit van de gemeente Rotterdam om indirect een belang in ECT te nemen is op een aantal manieren met de noodzakelijke randvoorwaarden omgeven. De belangrijkste daarvan is dat binnen het Gemeentelijk Havenbedrijf de bevoegdheden verbonden aan het aandeelhouderschap zorgvuldig worden gescheiden van de publieke taken. Dit geschiedt door met de andere Nederlandse partners een holding op te richten die houder wordt van het Nederlandse belang in ECT. Daarnaast zal een consortiumovereenkomst worden opgesteld waarin wordt vastgelegd dat het dagelijkse bestuur geschiedt op directieniveau, onder toezicht van de Raad van commissarissen, waarbinnen Hutchison Port Holding (HPH) een doorslaggevende stem heeft. Bij besluitvorming over strategische aangelegenheden is een gekwalificeerde meerderheid van de Algemene Vergadering van Aandeelhouders nodig. Bij het nemen van aandelen in een private onderneming door een gemeente geldt artikel 155 van de Gemeentewet dat voorschrijft dat tot een dergelijke deelname alleen wordt besloten wanneer dit bijzonder aangewezen moet worden geacht voor het te behartigen openbare belang. Een besluit van een gemeente is conform datzelfde artikel 155 van de Gemeentewet onderworpen aan goedkeuring door Gedeputeerde Staten. Een goedkeuringsaanvraag wordt thans door de gemeente Rotterdam voorbereid. In principe is er geen rol voor de rijksoverheid. De gemeente Rotterdam is voornemens verdere wenselijkheid van verdere gemeentelijke participatie bij voltooiing van het project Delta 2000–8 – naar verwachting over 5 jaar – in eventuele heroverweging te nemen. Ik constateer dat de gemeente Rotterdam zich tenminste tijdelijk door middel van de voorgenomen participatie als partij op de containeroverslagmarkt begeeft. Hierbij doet zich een spanning voor met de in het rapport Markt en Overheid geformuleerde uitgangspunten. De terughoudendheid die het kabinet wenst te betrachten met betrekking tot deelnemingen geldt voor het beleid van de rijksoverheid waar het kabinet voor verantwoordelijk is en strekt zich niet uit tot de bevoegdheden van lokale overheden om te participeren in private ondernemingen. In het Regeerakkoord is echter wel aangegeven dat op termijn een wettelijke regeling tot stand zal komen waarin aangegeven wordt onder welke voorwaarden overheden de markt direct of indirect kunnen betreden. Op dit moment worden spelregels voor het marktoptreden van de overheid en de daaraan gelieerde instellingen nader uitgewerkt met als doel deze wettelijk te verankeren en afdwingbaar te maken voor belanghebbenden. Over de vormgeving van deze wetgeving zal nog overleg worden gevoerd met VNG en IPO. Rijk en de gemeente Rotterdam overleggen tenslotte over de oprichting van een Bestuurlijk Overleg inzake de Mainport. Een van de belangrijkste aandachtspunten in dat verband is in welke mate de gewenste of noodzakelijke commerciële activiteiten van het havenbedrijf een verandering in de bestuurlijke context van het havenbedrijf noodzakelijk maken. Uiteraard zal in dat verband ingezoomd worden op een eventueel wenselijke scheiding tussen de publieke en commerciële taken alsmede de aanbevelingen van de werkgroep Markt en Overheid. </antwoord>
      <antwoord nummer="3">De uitgave voor de deelname staat geheel los van de financieringsstromen van het rijk naar de gemeenten. Rotterdam heeft aangegeven dat de deelname gefinancierd wordt uit de reserves van het Gemeentelijk Havenbedrijf en een lening. </antwoord>
      <noten afkomstig="antwoord"/>
   </antwoorden>
</kvr>
