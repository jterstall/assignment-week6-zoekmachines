<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de minister en staatssecretaris van Justitie over vrouwensmokkel. (Ingezonden 22 februari 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11335
</item>
         <item attribuut="Inhoud">Aanvulling op eerder gestelde vragen van het lid Zijlstra, eveneens over vrouwensmokkel vanuit de Dominicaanse Republiek naar Europa, van 16 februari 2000 (2990007300).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Vreemdelingenrecht) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Dominicaanse Republiek Opsporingen Vluchtelingen Vrouwen</item>
         <item attribuut="Vindplaats">Kamervragen met antwoord 1999-2000, nr. 955, Tweede Kamer</item>
         <item attribuut="Vraagnr_bij_indiening">2990007400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-03-21</item>
         <item attribuut="Datum_indiening">2000-02-22</item>
         <item attribuut="Document-id">KVR11335</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2081" allpagenumbers="2081 2082" vetnummer="2990007400" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11335" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="955" onderwerp="" indiendatum="2000-02-22">
         <vrager partij="CDA" oorsprong="parlement">Wijn</vrager>
         <vraagt-aan>de minister en staatssecretaris van Justitie</vraagt-aan>
      </vraagdata>
      <antwoorddata antwoorddatum="2000-03-21">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de uitzending van de televisierubriek «Netwerk» van 16 februari jl. over vrouwensmokkel uit de Dominicaanse Republiek naar Europa? </vraag>
      <vraag nummer="2">Is inmiddels een arrestatiebevel uitgevaardigd tegen Otto M.? </vraag>
      <vraag nummer="3">Vinden er in Europees verband samenwerkingsactiviteiten plaats inzake het bestrijden van vrouwensmokkel uit de Dominicaanse Republiek? </vraag>
      <vraag nummer="4">Maakt de Dominicaanse Republiek deel uit of gaat deze deel uitmaken van grote onderzoeken van politie en Koninklijke Marechaussee naar mensensmokkel zoals die in 1998 inzake 14 landen hebben plaats gehad? </vraag>
      <vraag nummer="5">Op welke landen hebben de activiteiten inzake bestrijding van mensensmokkel in 1999 betrekking gehad? Wat zijn de plannen voor 2000? </vraag>
      <vraag nummer="6">Wat is de stand van zaken betreffende de activiteiten van de Taskforce Mensensmokkel, het Informatie- en Analysecentrum Mensensmokkel, de teams Grensoverschrijdende Criminaliteit van de Koninklijke Marechaussee, de Mensensmokkel Informatiegroep, het IND kenniscentrum Documenten, de Infodesk Vreemdelingenzaken van de Koninklijke Marechaussee, de operationele unit mensensmokkel van het Kernteam Noord en Oost Nederland, de teams Grensoverschrijdende Criminaliteit van de Koninklijke Marechaussee, het Opdrachtgeversoverleg mensensmokkel en de rapporteur vrouwenhandel? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Zijlstra, ingezonden 16 februari jl. </toelichting>
   <antwoorden aantal="5">
      <antwoord nummer="1">Ja. Overigens werden in deze uitzending de achtergronden belicht van een zaak waarbij vrouwen vanuit de Dominicaanse Republiek naar Spanje werden verhandeld om vervolgens in de prostitutie te belanden. In ons land worden dergelijke activiteiten gekwalificeerd als mensenhandel (artikel 250 ter van het wetboek van strafrecht). Naast mensenhandel kennen we het misdrijf mensensmokkel, waarbij – kort gezegd – de pleger uit winstbejag personen behulpzaam is bij het illegaal toegang verschaffen tot of het illegaal verblijf in Nederland. (artikel 197a van het Wetboek van Strafrecht). </antwoord>
      <antwoord nummer="2">Over signaleringen van personen kan ik vanwege belangen van opsporing en vervolging in het openbaar geen mededelingen doen. </antwoord>
      <antwoord nummer="3">Europol kent een unit voor «illegal trafficking» (mensenhandel) en «smuggling of migrants» (mensensmokkel). Operationele informatie over zaken die meerdere Europese landen betreffen, worden via deze units uitgewisseld. De activiteiten van deze units zijn niet specifiek gericht op de Dominicaanse Republiek. In voorkomende gevallen wordt in het kader van internationale rechtshulp bilateraal samengewerkt met de Dominicaanse Republiek. </antwoord>
      <antwoord nummer="4 en 5">In 1998 en 1999 werden tientallen strafrechtelijke onderzoeken verricht naar mensensmokkel. Onderzoeken naar personen afkomstig uit Afghanistan, Pakistan, Iran, Marokko, Somalië, Sri Lanka, China, Turkije en West-Afrika zijn inmiddels afgerond. In een aantal van deze onderzoeken zijn mensen die zijn gesmokkeld vervolgens ook verhandeld. Over lopende onderzoeken die nog niet zijn afgerond en opsporingsonderzoeken die in voorbereiding zijn kan ik vanwege opsporingsbelang geen mededelingen doen. In zijn algemeenheid worden opsporingsonderzoeken naar mensensmokkel geïnitieerd indien daar indicaties voor zijn. </antwoord>
      <antwoord nummer="6">In oktober 1997 stelde het Kabinet, op voorstel van de staatssecretaris van Justitie, de Task Force mensensmokkel in. Bij de uitwerking van dit besluit werd gekozen voor deelprojecten: – het vormen van een operationele eenheid en het onderbrengen daarvan bij het kernteam Noord Oost Nederland (De unit mensensmokkel) – het optimaliseren van de informatievergaring en -veredeling en het onder (blijven) brengen bij het KLPD, divisie CRI (het Informatie- en Analysecentrum Mensensmokkel) – het uitbreiden van de teams Grensoverschrijdende Criminaliteit van de Koninklijke Marechaussee van 10 naar 13 – het versterken van het parket Zwolle. De voortgang van de activiteiten in deze deelprojecten wordt besproken in het Opdrachtgeversoverleg mensensmokkel (OGO) en het Afstemmingsoverleg Mensensmokkel (AOM). In beide overleggen zijn vertegenwoordigd het ministerie van Justitie (Directoraat-Generaal Internationale Aangelegenheden en vreemdelingenzaken (inclusief de IND) en Directoraat-Generaal Rechtshandhaving, het Openbaar ministerie, de Koninklijke Marechaussee, het ministerie van Binnenlandse Zaken en Koninkrijksrelaties, de Binnenlandse veiligheidsdienst, de politie en het ministerie van Buitenlandse Zaken. In deze overleggen wordt de voortgang van de hiervoor genoemde en de andere in uw vraag genoemde instanties besproken en bewaakt. Ik kan u verder meedelen dat al de door u genoemde instanties operationeel zijn en hun taken hebben opgepakt. De samenstelling van zowel het OGO als het AOM garanderen dat op hoog strategisch, respectievelijk hoog operationeel niveau tussen de verschillende betrokken partijen zowel informatie wordt uitgewisseld als de aanpak van de problematiek op elkaar wordt afgestemd. Ten aanzien van de door u genoemde rapporteur vrouwenhandel kan ik u meedelen dat de onlangs benoemde rapporteur mensenhandel met ingang van 1 april 2000 haar werkzaamheden zal beginnen. Ter ondersteuning van de rapporteur zal een bureau met vier medewerkers worden geformeerd. De werving voor de personeelsleden van dit bureau loopt inmiddels. </antwoord>
      <noten afkomstig="antwoord"/>
   </antwoorden>
</kvr>
