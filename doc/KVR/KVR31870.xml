<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Duyvendak (beiden GroenLinks) aan de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit en van Verkeer en Waterstaat over de bouw van woningen in twee natuurgebieden bij Rheden. (Ingezonden 5 maart 2008); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31870
</item>
         <item attribuut="Inhoud">Vragen over over de bouw van woningen in twee natuurgebieden bij Rheden naar aanleiding van een artikel in de Volkskrant van 1 maart 2008. De indieners vragen aan de ministers of zij bereid zijn de plannen tot bebouwing van de locaties RiverStone en Nimmer Dor tegen het licht te houden in verband met de te verwachten negatieve effecten op ecologie en waterafvoer en, indien deze negatieve effecten inderdaad evident zijn en ontoelaatbaar, de uitvoer van deze plannen te stoppen.</item>
         <item attribuut="Rubriek">Bouw (Woningbouw) Natuur (Natuurmonumenten)</item>
         <item attribuut="Trefwoorden">Natuurbescherming Woningbouw</item>
         <item attribuut="Vindplaats">Kamervragen met antwoord 2007-2008, nr. 2246, Tweede Kamer</item>
         <item attribuut="Vraagnr_bij_indiening">2070813790</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent Duyvendak</persoon>
         </item>
         <item attribuut="Datum_reaktie">2008-05-08</item>
         <item attribuut="Datum_indiening">2008-03-05</item>
         <item attribuut="Document-id">KVR31870</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4597" allpagenumbers="4597 4598" vetnummer="2070813790" code="0708tkkvr2246" lopendefooter="Tweede Kamer, vergaderjaar 2007–2008, Aanhangsel" filenaam="KVR31870" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2246" onderwerp="" indiendatum="2008-03-5">
         <vrager partij="GroenLinks" oorsprong="parlement">Van Gent Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit en van Verkeer en Waterstaat</vraagt-aan>
      </vraagdata>
      <antwoorddata antwoorddatum="8 mei 2008), zie ook Aanhangsel Handelingen nr. 1781, vergaderjaar 2007–2008">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de staatssecretaris van Verkeer en Waterstaat en de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het plan voor het bebouwen van de uiterwaarden van de IJssel, met mogelijk de bouw van 220 woningen <voetnoot nummer="1"/>, waaronder een appartementengebouw (van 5 tot 6 verdiepingen), alsmede de bouw van een wellness-centrum, een fysiotherapiepraktijk, etc ? </vraag>
      <vraag nummer="2" voetnoot="2">Bent u bekend met de plannen voor de bouw van 122 woningen op de locatie Nimmer Dor <voetnoot nummer="2"/>, waaronder een 14 meter hoog appartementengebouw? </vraag>
      <vraag nummer="3">Deelt u de mening dat het plan RiverStone in strijd is met de status van Natura 2000-gebied? Zo neen, waarom niet en hoe is bebouwing van deze locatie te verenigen met Natura 2000? </vraag>
      <vraag nummer="4" voetnoot="3">Deelt u de visie dat dit plan voor bouw van 122 woningen niet past bij de status van Nationaal Landschap, aangezien in nationale landschappen grootschalige uitbreidingslocaties en ingrepen in het landschap uit den boze zijn? <voetnoot nummer="3"/>Zo neen, waarom niet? </vraag>
      <vraag nummer="5">Deelt u de mening dat de bebouwing van het plangebied RiverStone afbreuk doet aan de mogelijkheden een niet te voorspellen toename van de afvoer van de IJssel in goede banen te leiden? Zo neen, hoe is bebouwing van deze locatie te verenigen met de nota Ruimte voor de Rivier? </vraag>
      <vraag nummer="6">Bent u bereid de plannen tot bebouwing van de locaties RiverStone en Nimmer Dor tegen het licht te houden in verband met de te verwachten negatieve effecten op ecologie en waterafvoer en, indien deze negatieve effecten inderdaad evident zijn en ontoelaatbaar, de uitvoer van deze plannen te stoppen? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.riverstone.nl/?i=111&amp;p=">http://www.riverstone.nl/?i=111&amp;p=</noot>
         <noot nummer="2" datum="2008-03-1" bron="de Volkskrant, het Betoog " titel="Bouwen in het groen">de Volkskrant, het Betoog «Bouwen in het groen», 1 maart 2008</noot>
         <noot nummer="3">Nota Ruimte paragraaf 3.4.3</noot>
      </noten>
   </vragen>
   <antwoorden aantal="6">
      <antwoord nummer="1">De voornemens hiervoor zijn mij bekend. Op dit moment is er echter nog geen (voorontwerp)bestemmingsplan in procedure gebracht. </antwoord>
      <antwoord nummer="2">Ja, ik ben bekend met dit voorontwerpbestemmingsplan. </antwoord>
      <antwoord nummer="3">Nee, het beoogde plangebied van RiverStone vormt een exclave binnen een Natura 2000-gebied. Bestaande bebouwing – in dit geval een voormalige steenfabriek – is buiten de begrenzing van Natura 2000-gebieden gehouden. Alhoewel het plangebied niet als Natura 2000-gebied is begrensd, kan het initiatief mogelijk wel negatieve uitwerking hebben op de te realiseren doelstellingen in het omliggende natuurbeschermingsgebied. In overeenstemming met de Natuurbeschermingswet geldt dat voor een activiteit – met een mogelijk negatieve uitwerking op de instandhoudingdoelstellingen – een vergunning noodzakelijk is. Gedeputeerde Staten van Gelderland beoordelen op basis van de aanvraag voor de vergunning en het daarbij horende onderzoek naar effecten op de hiervoor genoemde doelstellingen, of een vergunning al dan niet in de rede ligt. Ik vertrouw erop dat de provincie deze procedure adequaat uitvoert op het moment dat er een formeel bestemmingsplan in procedure is gebracht. </antwoord>
      <antwoord nummer="4">Nee, het plan Nimmer Dor betreft een uitbreiding van het dorp Laag-Soeren in de gemeente Rheden. Laag-Soeren is gelegen in het nationaal landschap Veluwe. In de gebieden die zijn aangewezen als nationaal landschap geeft het kabinet prioriteit aan behoud en ontwikkeling van het landschap (behoud door ontwikkeling). Binnen nationale landschappen geldt dat ontwikkelingen mogelijk zijn, mits de kernkwaliteiten van het landschap worden behouden of versterkt (het «ja, mits»-regime). Binnen de nationale landschappen is ruimte voor ten hoogste de eigen bevolkingsgroei (migratiesaldo nul). Volgens de Nota Ruimte zijn provincies verantwoordelijk voor de uitwerking van het beleid voor nationale landschappen. De provincie Gelderland heeft het beleid voor het nationaal landschap Veluwe uitgewerkt in het streekplan «Gelderland 2005», de streekplanuitwerking «Kernkwaliteiten Waardevolle Landschappen» en de streekplanuitwerking «Nationale Landschappen». De provincie Gelderland heeft in haar advies van 19 april 2006 over het voorontwerpbestemmingsplan Nimmer Dor aan de gemeente Rheden laten weten dat de ontwikkeling zich volgens haar op hoofdlijnen verhoudt met de hier aanwezige kernkwaliteiten. Tevens heeft de provincie Gelderland in haar advies aangegeven dat het plangebied is gelegen binnen de woningbouwcontour van het woningbouwbeleid van de Stadsregio Arnhem Nijmegen. Op basis van dit beleid komt de locatie Nimmer Dor in aanmerking voor woningbouw. </antwoord>
      <antwoord nummer="5">Nee, op voorhand deel ik deze mening niet. Het is in algemene zin van groot belang om de ruimte voor de rivier te behouden om Nederland tegen overstromingen te kunnen beschermen. Daarom worden ontwikkelingen in de uiterwaarden streng gereguleerd, onder andere via de bestemmingsplannen en via vergunningverlening in het kader van de Wet beheer rijkswaterstaatswerken. Dit betekent echter niet dat geen enkele ontwikkeling meer mogelijk is. Het – binnen de randvoorwaarden die de veiligheid stelt – bieden van mogelijkheden voor nieuwe ruimtelijke ontwikkelingen, kan ook bijdragen aan het behoud en de versterking van de ruimtelijke kwaliteit van het rivierbed. Voor nieuwe activiteiten in het rivierbed van de grote rivieren biedt de Beleidslijn grote rivieren het kader voor de beoordeling van de toelaatbaarheid vanuit rivierkundig én ruimtelijk oogpunt. Het uitgangspunt van deze beleidslijn is het waarborgen van een veilige afvoer en berging van rivierwater onder normale en onder (toekomstige) maatgevende hoogwaterstanden. Het bouwplan RiverStone zal worden getoetst aan de Beleidslijn grote rivieren. De beleidslijn geeft geen ruimte aan ontwikkeling van niet-riviergebonden activiteiten (zoals woningbouw), tenzij de activiteit per saldo meer ruimte voor de rivier oplevert op een rivierkundig bezien aanvaardbare locatie en het geen belemmering vormt voor noodzakelijke toekomstige rivierverruimende maatregelen. Afhankelijk van de uitwerking van de plannen voor RiverStone, kunnen deze plannen wellicht een bijdrage leveren aan de rivierverruimingsopgave, waarvoor Nederland gesteld staat. Voor de uiteindelijke beoordeling of de plannen op grond van de Wet beheer rijkswaterstaatswerken en de Beleidslijn grote rivieren toelaatbaar zijn, is het onder andere van belang dat de gevraagde rivierverruimende maatregelen op juiste wijze genomen worden en de tijdige realisering en de financiering van de maatregelen gezekerd zijn. </antwoord>
      <antwoord nummer="6">Voor de locatie RiverStone is er nog geen (voorontwerp)bestemmingsplan in procedure gebracht. Zodra daarvan sprake is zal het betreffende plan worden beoordeeld op onder andere de eventuele effecten op ecologie en waterafvoer (op de hierboven bij het antwoord op vraag 5 vermelde wijze). Voor de binnendijks gelegen locatie Nimmer Dor zijn geen effecten op de waterafvoer van grote rivieren aan de orde. Het gebied Nimmer Dor maakt geen onderdeel uit van de Ecologische Hoofdstructuur (EHS). Wel moet in de omgeving van dit gebied een robuuste ecologische verbinding worden gerealiseerd. Bij de goedkeuring van het uiteindelijke bestemmingsplan zal de provincie Gelderland de uitgangspunten van het beleid over nationale landschappen en de ecologische hoofdstructuur (inclusief de robuuste verbindingen) meenemen. Ik heb er vertrouwen in dat de provincie dat op een goede wijze zal doen. </antwoord>
      <noten afkomstig="antwoord"/>
   </antwoorden>
</kvr>
