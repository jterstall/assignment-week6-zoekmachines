<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Financiën over de premie van de aan een hypotheek gekoppelde verzekering. (Ingezonden 1 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22602
</item>
         <item attribuut="Inhoud">Vragen naar aanleiding van de artikelen 'Beloning bij DSB, Cardif excessief' en 'Cardief-polissen geven vals gevoel van veiligheid' in de Volkskrant van 26 februari 2005.</item>
         <item attribuut="Rubriek">Bedrijfsleven en industrie (Bank- en verzekeringswezen) Belastingen (Aftrekposten) Geld- en kapitaalmarkt (Hypotheken) Geld- en kapitaalmarkt (Kredieten)</item>
         <item attribuut="Trefwoorden">Aftrekposten Consumptief krediet Hypotheken Verzekeringen</item>
         <item attribuut="Vindplaats">Kamervragen met antwoord 2004-2005, nr. 1266, Tweede Kamer</item>
         <item attribuut="Vraagnr_bij_indiening">2040509540</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-03-29</item>
         <item attribuut="Datum_indiening">2005-03-01</item>
         <item attribuut="Document-id">KVR22602</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2683" allpagenumbers="2683 2684" vetnummer="2040509540" code="0405tkkvr1266" lopendefooter="Tweede Kamer, vergaderjaar 2004–2005, Aanhangsel" filenaam="KVR22602" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1266" onderwerp="" indiendatum="2005-03-1">
         <vrager partij="SP" oorsprong="parlement">Gerkens</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-03-29">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de artikelen «Beloning bij DSB, Cardif «excessief» en «Cardief-polissen geven vals gevoel van veiligheid»? <voetnoot nummer="1"/>
      </vraag>
      <vraag nummer="2">Vindt u dat bij een afsluitprovisie van zestig procent bij een dergelijk product sprake is van een redelijke spreiding van de provisie over de contractperiode? En bij een provisie van 35procent? Kunt u uw oordeel toelichten? </vraag>
      <vraag nummer="3">Acht u een afsluitprovisie van 35tot 60 procent op een betalingsbeschermingsverzekering een prikkel om een dergelijk product te slijten? Zo ja, waarom? Zo neen, waarom niet? </vraag>
      <vraag nummer="4">Vindt u het wenselijk dat bedrijven als de DSB bank, op het oog goedkope leningen kunnen slijten door de enorme provisie die ze verdienen op de verzekering die erbij verkocht wordt? Zo ja, waarom? Zo neen, waarom niet? </vraag>
      <vraag nummer="5">Is het waar dat de Hypotheek Consulent consumenten aanzet tot belastingfraude door de verzekering mee te financieren, zodat onterecht ook hypotheekrenteaftrek wordt genoten? Zo ja, hoe gaat u hiertegen optreden? Zo neen, waarom niet? </vraag>
      <vraag nummer="6">Is het waar dat de Belastingdienst niet of nauwelijks controleert of de kosten van een betalingsverzekering worden meegefinancierd waardoor belastingaftrek verkregen wordt? Zo ja, gaat u hierin verandering brengen? Zo neen, kunt u verzekeren dat de controle hierop adequaat is? </vraag>
      <vraag nummer="7">Deelt u de zorg dat consumenten doorgaans onvoldoende kritisch kijken naar de kwaliteit van de dekking en de hoogte van de premie bij het afsluiten van een betalingsverzekering bij het afnemen van een hypothecaire lening? Zo ja, ziet u mogelijkheden om hierin verbetering te brengen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-02-26" bron="de Volkskrant">de Volkskrant, 26 februari 2005</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">De hoogte van provisies van tussenpersonen in relatie tot de inspanning die gedurende de looptijd van een overeenkomst geleverd moet worden is een onderwerp waarover momenteel wordt gesproken met de sector, zie mijn brief van 15december jl. <voetnoot nummer="1"/>De branche-organisaties van banken, verzekeraars en tussenpersonen hebben in het kader van deze discussie onlangs over provisiegedreven advisering aangegeven «bereid te zijn om excessieve beloningen voor bepaalde producten, zoals betalingsbeschermingsverzekeringen, in dit verband met voorrang aan te pakken en daarvoor concrete maatregelen te treffen.» Daarbij moet worden bedacht dat de discussie zich beperkt tot de vraag of de verhouding tussen afsluitprovisie en doorlopende provisie in overeenstemming is met de inspanning die respectievelijk bij afsluiting en gedurende de looptijd van een overeenkomst geleverd wordt door tussenpersonen. Zoals aangegeven tijdens het Algemeen Overleg met de vaste kamercommissie voor Financiën op 23 februari jl. loopt deze discussie nog. Zoals toegezegd tijdens het Algemeen Overleg zal de Kamer voor de zomer nader worden geïnformeerd over de uitkomsten van dit overleg. </antwoord>
      <antwoord nummer="2" voetnoot="2">Cardif zelf houdt in een interview met VB Magazine <voetnoot nummer="2"/>vol dat de provisie lager is dan 60% van het bedrag dat de consument betaalt voor een betalingbeschermingsverzekering bij een consumptief krediet. Hoeveel lager wil zij niet openbaar maken. Op dit moment bestaat er geen wettelijke grondslag om transparantie hierover af te dwingen. Of een provisie van 60% redelijk is hangt overigens ondermeer af van de inspanning bij sluiting van de overeenkomst, mede in relatie tot de inspanning die geleverd moet worden lopende de overeenkomst. Zoals aangegeven onder vraag 2 loopt de discussie hierover nog. </antwoord>
      <antwoord nummer="3">Deze percentages zeggen op zich weinig wanneer zij niet worden bezien in relatie tot de inspanningen die respectievelijk bij sluiting van de overeenkomst en gedurende de looptijd van de verzekering geleverd wordt door de tussenpersoon. Het effect van deze prikkels op het gedrag van adviseurs is bovendien mede afhankelijk van de provisies van andere aanbieders. Dat neemt niet weg dat provisies door aanbieders gebruikt kunnen worden om met een nieuw product snel marktaandeel te winnen. Zolang consumenten zich bewust zijn van dit mechanisme hoeft dat geen probleem te zijn. In de praktijk blijkt echter dat consumenten zich hiervan niet altijd bewust zijn. Mede daarom wordt met de Wet financiële dienstverlening (Wfd) toezicht op adviseurs geïntroduceerd. Daarnaast vindt, zoals aangegeven tijdens het Algemeen Overleg met de vaste kamercommissie voor Financiën op 23 februari jl. momenteel nog een discussie met de sector plaats over aanvullende maatregelen ter voorkoming van provisiegedreven advisering. Voor de zomer worden de uitkomsten hiervan aan uw Kamer toegezonden. </antwoord>
      <antwoord nummer="4">Vindt u het wenselijk dat bedrijven als de DSB-bank, op het oog goedkope leningen kunnen slijten door de enorme provisie die ze verdienen op de verzekering die erbij verkocht wordt? Zo ja, waarom? Zo neen, waarom niet? Het is aan DSB zelf om een afweging te maken om een lening tegen een lage prijs aan te bieden en daarnaast verzekeringen aan te bieden waarop de premie dusdanig hoog is dat de combinatie van beide producten aantrekkelijk wordt voor de consument. In de Wfd wordt geregeld dat voor (samengestelde) producten de prijs transparant moet zijn is, opdat consumenten een gewogen vergelijking met andere producten kunnen maken. </antwoord>
      <antwoord nummer="5">Er zijn op dit moment geen aanwijzingen waaruit blijkt dat de Hypotheek Consulent consumenten aanzet tot belastingfraude. Alle aangiften inkomstenbelasting worden in het toezichtproces van de Belastingdienst betrokken, via een geautomatiseerde of een handmatige toets. Beoordeling van het in aftrek gebrachte bedrag aan rente en kosten voor de eigen woning maakt daar een belangrijk onderdeel van uit. Zo is de aftrek van rente voor de eigen woning in het recente verleden regelmatig een specifiek controlethema geweest. Bij behandeling door de inspecteur wordt nagegaan of sprake is van rente van schulden die voor aftrek in aanmerking komt. In daartoe aanleiding gevende gevallen stelt de Belastingdienst gerichte vragen voor het verkrijgen van informatie van belastingplichtigen over de aard van de in aftrek gebrachte kosten alsmede bijbehorende bewijsstukken en betalingsbescheiden. Als blijkt dat een tussenpersoon stelselmatig aanzet tot belastingfraude wordt uiteraard beoordeeld of nader onderzoek nodig is. </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Het overheidsbeleid is erop gericht de consument in staat te stellen een verantwoorde afweging te kunnen maken bij het afnemen van financiële producten. Daarom worden in de Wfd eisen gesteld aan de informatieverstrekking ten aanzien van financiële producten. Het is overigens aan de consument zelf om zich een oordeel te vormen over het product dat hij afneemt. Helaas blijkt dat een deel van de consumenten niet bereid is zich voldoende te verdiepen in de financiële producten die zij afnemen. Ook blijkt dat een deel van de consumenten zich op basis van de beschikbare informatie zelfstandig geen goed oordeel kan vormen over de aangeboden producten. Consumentenorganisaties, toezichthouders en andere informatieverschaffers zoals onderzoeksbureaus en vergelijkingssites kunnen in belangrijke mate bijdragen aan de bewustwording van consumenten en hen helpen bij het maken van doordachte keuzes. Daarnaast kunnen consumenten advies inwinnen bij financieel adviseurs. De overheid borgt met de Wfd de deskundigheid en betrouwbaarheid van deze adviseurs en verlangt dat het advies past bij de klant. </antwoord>
      <noten afkomstig="antwoord">
         <noot nummer="1">Kamerstukken II 2004–2005, 29 629, nr. 2</noot>
         <noot nummer="2" datum="2005-03-10" bron="VB Magazine (nummer 5)">VB Magazine (nummer 5), 10 maart 2005</noot>
      </noten>
   </antwoorden>
</kvr>
