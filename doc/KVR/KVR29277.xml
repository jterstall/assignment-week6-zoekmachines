<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de minister voor Wonen, Wijken en Integratie over de definitie van «moslims» in Nederland en de consequenties daarvan. (Ingezonden 19 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29277
</item>
         <item attribuut="Inhoud">Vragen naar aanleiding van interview minister Vogelaar (WWI) in Trouw (14 juli 2007), over citaat: 'Er wonen een miljoen moslims in Nederland en het is daarmee een grote godsdienstige stroming in de Nederlandse samenleving'. Indiener wil weten hoeveel moslims er momenteel in Nederland wonen en welke definitie de minister daarbij hanteert. Komt die definitie overeen met die van het CBS? Wil de minister overgaan op een nauwkeuriger definitie die in strijd is met het 'recht op afvalligheid', zoals vastgelegd in de Europees Verdrag voor de Rechten van de Mens?</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten)</item>
         <item attribuut="Trefwoorden">Bevolking Godsdiensten Mensenrechten</item>
         <item attribuut="Vindplaats">Kamervragen met antwoord 2006-2007, nr. 2601, Tweede Kamer</item>
         <item attribuut="Vraagnr_bij_indiening">2060721380</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-09-05</item>
         <item attribuut="Datum_indiening">2007-07-19</item>
         <item attribuut="Document-id">KVR29277</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5515" allpagenumbers="5515 5516" vetnummer="2060721380" code="0607tkkvr2601" lopendefooter="Tweede Kamer, vergaderjaar 2006–2007, Aanhangsel" filenaam="KVR29277" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2601" onderwerp="" indiendatum="2007-07-19">
         <vrager partij="D66" oorsprong="parlement">Pechtold</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="5 september 2007), zie ook Aanhangsel Handelingen nr. 2365, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat bedoelde u precies met «moslims» in het volgende citaat: «Er wonen een miljoen moslims in Nederland en het is daarmee een grote godsdienstige stroming in de Nederlandse samenleving»? <voetnoot nummer="1"/>
      </vraag>
      <vraag nummer="2">Hoeveel moslims wonen er momenteel in Nederland? Welke definitie hanteert u bij deze berekening? Kunt u aangeven waarom de Nederlandse regering voor deze definitie heeft gekozen? </vraag>
      <vraag nummer="3" voetnoot="2">Indien u een definitie die verwant is aan die van het CBS <voetnoot nummer="2"/>volgt, bent u bereid de methode aan te passen op basis waarvan het aantal moslims in Nederland op 1 miljoen wordt geschat, opdat mensen zélf kunnen bepalen tot welke religieuze of levensbeschouwelijke stroming zij wensen te behoren? Bent u ook bereid de nauwkeurigere schatting die daaruit voortkomt in het vervolg te gebruiken? </vraag>
      <vraag nummer="4">Welke definities worden in de andere 26 lidstaten van de Europese Unie gehanteerd om het aantal moslims in die landen te bepalen? Welke andere landen in de wereld hanteren een soortgelijke definitie als Nederland? </vraag>
      <vraag nummer="5">Kunt u aangeven welke invloed het aantal moslims op de verdeling van publieke middelen, bijvoorbeeld via het Commissariaat van de Media, heeft? </vraag>
      <vraag nummer="6">Deelt u de mening dat het onwenselijk is om bij het vaststellen van het aantal moslims in Nederland uit te gaan van een herkomst dan wel etnisch criterium? Deelt u ook de mening dat een dergelijk criterium – theoretisch – in strijd is met het recht op afvalligheid, zoals vastgelegd in het Europees Verdrag voor de Rechten van de Mens? </vraag>
      <noten afkomstig="vraag">
         <noot nummer="1" datum="2007-07-14" bron=", Trouw" titel="Help de islam zich te wortelen in Nederland">«Help de islam zich te wortelen in Nederland», Trouw, 14 juli 2007</noot>
         <noot nummer="2" weblink="http://www.cbs.nl/nl-NL/menu/_unique/_concept/default.htm?postingguid= %7BEF97E6CA-6A6A-4B81-9EF6-BA9D54135BBD %7D&amp;concept=Aantal+islamieten">http://www.cbs.nl/nl-NL/menu/_unique/_concept/default.htm?postingguid= %7BEF97E6CA-6A6A-4B81-9EF6-BA9D54135BBD %7D&amp;concept=Aantal+islamieten</noot>
      </noten>
   </vragen>
   <antwoorden aantal="5">
      <antwoord nummer="1">Met moslims bedoel ik aanhangers van het islamitisch geloof. </antwoord>
      <antwoord nummer="2 en 3" voetnoot="1">Het aantal moslims in Nederland is slechts bij benadering vast te stellen, aangezien in Nederland geen overheidsregistraties naar religieuze achtergronden wordt bijgehouden. De overheid hanteert de schattingenmethode van het CBS voor het aantal moslims. Tot 2004 heeft het CBS cijfers gepubliceerd voor het aantal moslims in Nederland. De meest recente cijfers hebben betrekking op 1 januari 2004 (944 000). Deze methode is gebaseerd op de aantallen allochtonen <voetnoot nummer="1"/>naar herkomstgroepering, waarna gekeken wordt naar het aandeel moslims in de herkomstlanden zelf. Uitzondering op deze methode vormen Suriname, Marokko en Turkije. Voor deze landen zijn de aandelen moslims overgenomen uit het onderzoek «Sociale positie en voorzieningengebruik van allochtonen» (SPVA). In dit onderzoek is onder andere de godsdienstige richting van de ondervraagde vastgesteld. Aan de door het CBS gehanteerde methode kleven een aantal bezwaren. De bezwaren zijn overigens ook door het CBS onderkend. Het vaststellen van meer exacte aantallen kan het beste gebeuren op basis van zelfidentificatie. Immers, niet valt uit te sluiten dat migranten uit sommige zogeheten moslimlanden een grotere vertegenwoordiging van christenen en andere niet-moslims kennen. Dit zijn in een aantal van die landen doorgaans de mensen die zich vanwege hun van de dominante religie afwijkende religie vaak gedwongen voelen te emigreren. Ook kan niet worden uitgesloten dat tweede en latere generaties, die in het merendeel van de gevallen in Nederland zijn geboren en opgegroeid, wat de religie betreft een andere keuze maken dan hun ouders of grootouders. De cijfers zeggen daarnaast niets over de manier waarop en de mate waarin «moslims» hun geloof praktiseren. Verder moet worden opgemerkt dat bij de schattingsmethode geen rekening is gehouden met het aantal autochtone moslims. Aan elk gehanteerde methode zitten haken en ogen. Echter zolang er geen betrouwbaardere cijfers zijn, biedt deze methode niettemin een begin om het aantal moslims en enkele aspecten van de ontwikkeling van moslimgemeenschappen te belichten. Gegeven de in de loop van de tijd afnemende houdbaarheid van de schattingsmethode onderzoekt het CBS momenteel of cijfers kunnen worden samengesteld over moslims op basis van recente CBS-enquêtes waarin respondenten is gevraagd of zij zich tot een religieuze of levensbeschouwelijke stroming rekenen. Volgens het CBS zullen deze resultaten uiterlijk eind 2007 worden gepubliceerd door het CBS. Indien de uitkomsten van deze enquêtes exactere cijfers geven dan ben ik uiteraard bereid deze cijfers te hanteren. </antwoord>
      <antwoord nummer="4">Over het algemeen wordt er in de lidstaten van de Europese Unie van overheidswege geen definitie voor «moslims» gehanteerd. Evenmin wordt religie of levensovertuiging geregistreerd. Dit heeft zowel te maken met scheiding van kerk en staat, als met privacy overwegingen. Dit beeld komt ook naar voren uit de praktijk in landen elders in de wereld. Elke staat (ook binnen de EU) heeft zijn eigen methode om het aantal moslims te schatten. De diversiteit hierin is groot. De enige algemene tendens die blijkt is dat er zelden sprake is van een echte definitie van «moslim» (noch van andere gelovigen). Hoe vervolgens het aantal wordt geschat is in ieder land afhankelijk van de eigen historische ontwikkeling, en de geldende regelgeving ten aanzien van registratie van persoonsgegevens. Zo is de praktijk in staten die behoorden tot het voormalige Joegoslavië sterk beïnvloed door de recente geschiedenis. Landen met een meerderheid aan moslims geven aan dat iedereen een moslim is die zichzelf zo definieert, of die geboren is uit ouders die moslim waren. Die landen die wel religie registreren doen dat in het algemeen op vrijwillige basis. Bij een census kunnen burgers hun religie of levensovertuiging invullen bij een optionele vraag. Noorwegen gebruikt de belastingaangiftes als basis voor de schattingen: giften aan religieuze instellingen kunnen worden opgevoerd als aftrekpost, indien de burger zichzelf definieert als bij die religieuze gemeenschap behorend. </antwoord>
      <antwoord nummer="5">Uitgangspunt is dat de overheid burgers gelijk behandelt ongeacht de religieuze of levensbeschouwelijke opvattingen. Het principe van gelijke behandeling geldt niet alleen voor individuele burgers, maar ook voor de behandeling van religieuze of levensbeschouwelijke organisaties. Dat betekent dat bij de verdeling van publieke middelen de overheid alle religieuze en levensbeschouwelijke groeperingen gelijk behandelt. De gelijke behandeling is gebaseerd op het principe van billijkheid en proportionaliteit. De totale hoeveelheid zendtijd voor bijvoorbeeld de kerkgenootschappen en genootschappen op geestelijke grondslag wordt door de minister van OCW vastgesteld en door het Commissariaat van de Media over de desbetreffende genootschappen verdeeld. Aan alle genootschappen wordt in de eerste plaats een vaste voet van 25% van de totaal beschikbare zendtijd toegedeeld. De overgebleven 75% wordt verdeeld op basis van de omvang van de achterban van de religie/stroming. Hierbij wordt rekening gehouden met het aantal volgelingen. Bij de «proportionele» zendtijd verdeling hanteert het Commissariaat drie grootteklassen. Grootteklasse A: Bij een achterban van 2 miljoen personen of meer. Grootteklasse B: Bij een achterban van minder dan 2 miljoen en meer dan 500 000 personen. Grootteklasse C: Bij een achterban van minder dan 500 000 personen. De toe te wijzen proportionele zendtijd voor A:B:C staat in verhouding 20:13:3. </antwoord>
      <antwoord nummer="6">Bij de huidige schattingsmethode wordt niet uitsluitend uitgegaan van herkomst of etniciteit. Zie antwoord 2. De vrijheid van religie, zoals vastgelegd in artikel 9 van het EVRM, omvat niet alleen het recht op het aanhangen van een bepaalde religie, maar ook het recht om een eerder gekozen religie af te wijzen en van religie te veranderen dan wel het recht om iedere vorm van religie af te wijzen. De schattingsmethode is niet in strijd met het recht op afvalligheid als zodanig, maar houdt bij de schatting maar beperkt rekening met het voorkomen van afvalligheid. Daarom zal het CBS nog dit jaar cijfers publiceren gebaseerd op een vorig jaar gestart onderzoek op een lang lopende enquête van het CBS waarbij respondenten is gevraagd of zij zich tot een religieuze of levensbeschouwelijke stroming rekenen. </antwoord>
      <noten afkomstig="antwoord">
         <noot nummer="1">Onder allochtonen verstaat het CBS personen waarvan tenminste één van de ouders in het buitenland is geboren</noot>
      </noten>
   </antwoorden>
</kvr>
