<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister voor Wonen, Wijken en Integratie over het rapport «Gevallen en gevoelens van discriminatie onder de Marokkaanse Rotterdammers». (Ingezonden 12 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29314
</item>
         <item attribuut="Inhoud">Vragen naar aanleiding van rapport waarin concrete gevallen van discriminatie op de arbeidsmarkt en bij huisvestingstoewijzing worden genoemd (website radar en Algemeen Dagblad van 6 juni 2007).</item>
         <item attribuut="Rubriek">Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Marokko Minderheden</item>
         <item attribuut="Vindplaats">Kamervragen met antwoord 2006-2007, nr. 2636, Tweede Kamer</item>
         <item attribuut="Vraagnr_bij_indiening">2060717960</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2007-09-10</item>
         <item attribuut="Datum_indiening">2007-06-12</item>
         <item attribuut="Document-id">KVR29314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5585" allpagenumbers="5585 5586" vetnummer="2060717960" code="0607tkkvr2636" lopendefooter="Tweede Kamer, vergaderjaar 2006–2007, Aanhangsel" filenaam="KVR29314" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2636" onderwerp="" indiendatum="2007-06-12">
         <vrager partij="PvdA" oorsprong="parlement">Arib</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het rapport «Gevallen en gevoelens van discriminatie onder de Marokkaanse Rotterdammers»? <voetnoot nummer="1"/>Zo ja, wat is uw oordeel over de inhoud van dit rapport? </vraag>
      <vraag nummer="2">Wat vindt u van het feit dat het in dit rapport niet alleen gaat om subjectieve beleving van discriminatie, maar ook om concrete gevallen van discriminatie op de arbeidsmarkt en bij huisvestingstoewijzing? </vraag>
      <vraag nummer="3">Zijn deze ervaringen met discriminatie kenmerkend voor Rotterdam of denkt u dat dit representatief is voor heel Nederland? Zijn hier landelijke cijfers over bekend? Zo neen, bent u bereid een landelijk onderzoek in te stellen? </vraag>
      <vraag nummer="4">Hoeveel van de genoemde 150 concrete gevallen van discriminatie zijn bekend bij de Rotterdamse politie? In hoeveel gevallen is ook daadwerkelijk tot vervolging overgegaan? Zijn er landelijke cijfers bekend met betrekking tot aangiftes en vervolging op grond van discriminatie? </vraag>
      <vraag nummer="5">Welke stappen gaat u ondernemen om discriminatie van Marokkanen tegen te gaan? </vraag>
      <noten afkomstig="vraag">
         <noot nummer="1" datum="2007-06-6" bron="http://www.radar.nl/read/8002; Algemeen Dagblad,">http://www.radar.nl/read/8002; Algemeen Dagblad,, 6 juni 2007</noot>
      </noten>
   </vragen>
   <antwoorden aantal="2">
      <antwoord nummer="1, 2, 3 en 5">Ja. Het rapport «Gevallen en gevoelens van discriminatie onder de Marokkaanse Rotterdammers» is één van de maatregelen van de gemeente Rotterdam om te komen tot een aanpak van discriminatie. Dit onderzoek is in opdracht van de gemeente Rotterdam uitgevoerd, in samenwerking met het Rotterdamse anti-discriminatiebureau (RADAR) en de Samenwerkende Marokkaanse Organisaties Rotterdam (SMOR). De uitkomsten van dit onderzoek laten zien dat de Marokkaanse Rotterdammers op velerlei gebied met discriminatie te maken hebben. De Marokkaanse Rotterdammers geven aan dat zij discriminatie vanwege hun afkomst, cultuur, tradities, huidskleur of geloofsovertuiging ervaren als een van de voornaamste problemen waarmee de gemeenschap kampt. Van de concrete gevallen uit het onderzoek blijken verreweg de meeste gevallen betrekking te hebben op de arbeidsmarkt en in mindere mate de huisvesting. Het onderzoek wijst ook uit dat de bereidheid van deze groep om aangifte te doen zeer gering is. De uitkomsten van dit Rotterdams onderzoek hebben mij niet verrast. Het rapport bevestigt de resultaten van de landelijke Monitor Rassendiscriminatie 2005, die aan uw Kamer is toegezonden op 26 juni 2006 (TK 30 300 VI). Een belangrijke conclusie van de «Monitor Rassendiscriminatie 2005» is dat de Marokkaanse Nederlanders zich relatief vaak gediscrimineerd voelen ten opzichte van andere groeperingen in Nederland, terwijl de meldingsbereidheid van deze groep zeer gering is. Zonder aangifte is een strafrechtelijke of bestuursrechtelijke aanpak niet mogelijk en blijft de aard en omvang van het verschijnsel discriminatie onduidelijk. De gemeente Rotterdam heeft aangegeven niet in deze onaanvaardbare situatie te berusten en heeft een aantal maatregelen genomen om de discriminatie van de Marokkaanse Rotterdammers te bestrijden. De gemeente Rotterdam wil de aangiftebereidheid vergroten en zal de SMOR bijstaan bij het organiseren van een conferentie over participatie. Bovendien heeft de gemeente afgesproken dat bij (vermoedens van) discriminatie door instanties, de SMOR die instellingen zal aanspreken op hun beleidspraktijk. Racismebestrijding tussen groepen over en weer is een speerpunt van mijn beleid. Ook de discriminatie van Marokkanen wil ik op landelijk niveau stevig aanpakken. In het AO hangjongeren (3 juli 2007) heb ik aangegeven te komen met een aanpak die zich richt op Marokkaanse jongeren. Discriminatie, zowel gevallen als gevoelens, zal een onderwerp zijn in deze aanpak. Ook kan uw Kamer in de eerste helft van 2008 een Actieplan racismebestrijding verwachten waar aandacht is voor deze problematiek. Het vorige kabinet heeft u een brief gestuurd (23 juni 2006, 28684 nr. 89) over Marokkaanse jongeren. In deze brief heeft de voormalige minister van VROM toegezegd de positie van allochtonen op de woningmarkt te onderzoeken. Ik zal verdere uitvoering geven aan deze toezegging. In de loop van 2008 zal ik u informeren over de resultaten van dit onderzoek. Slachtoffers van discriminatie kunnen in Rotterdam en een aantal andere gemeenten nu al terecht bij een anti-discriminatiebureau. Om te zorgen dat slachtoffers in heel Nederland terecht kunnen voor advies, klachtondersteuning en ondersteuning bij het doen van aangifte bij de politie, wordt door dit kabinet gewerkt aan de totstandkoming van een landelijk dekkend netwerk van anti-discriminatievoorzieningen (adv’s). Zodra in heel Nederland laagdrempelige voorzieningen tot stand zijn gekomen, zal ik een landelijke campagne starten om burgers te wijzen op de mogelijkheden om discriminatieklachten te melden bij een antidiscriminatievoorziening in de eigen leefomgeving. Het is van belang dat gediscrimineerde Marokkaanse Nederlanders zich melden bij een adv of bij de politie. Met de SMV (Samenwerkingsverband Marokkanen in Nederland) ben ik voornemens te bekijken hoe de beperkte meldings- en aangiftebereidheid van deze specifieke groep kan worden vergroot. Daarnaast zal ik van de gemeenten vragen specifiek aandacht te besteden aan de toegankelijkheid van adv’s voor deze groep. </antwoord>
      <antwoord nummer="4">Uit het door mij opgevraagde ambtsbericht bij de gemeente Rotterdam blijkt dat in 90% van de gevallen door betrokkenen geen melding is gedaan bij de politie. De in het rapport genoemde concrete gevallen zijn gebaseerd op interviews die in het kader van het onderzoek zijn uitgevoerd. Vanwege de toezegging van anonimiteit aan de respondenten, is niet specifiek na te gaan bij de politie of van deze concrete gevallen ook echt aangiftes of meldingen van zijn gemaakt en of de zaak een justitieel vervolg heeft gehad. Wel is bekend dat de Rotterdamse politie over de jaren 2006 en 2007 van vijf personen met een Marokkaanse nationaliteit een melding heeft opgenomen van discriminatie. Er zijn geen landelijke politiecijfers beschikbaar met betrekking tot aangiftes op grond van discriminatie. Het Landelijk Expertisecentrum van de politie ontwikkelt in navolging van de afspraken gemaakt in het Landelijk Kader Nederlandse Politie 2007 een criminaliteitsbeeldanalyse Discriminatie. Medio 2008 kunnen de eerste landelijke cijfers over discriminatie verwacht worden. De landelijke cijfers inzake vervolging van discriminatie zijn wel beschikbaar. In het jaar 2006 is in 179 gevallen overgegaan tot vervolging van discriminatie op grond van ras. </antwoord>
      <noten afkomstig="antwoord"/>
   </antwoorden>
</kvr>
