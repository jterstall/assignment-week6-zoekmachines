<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tjon-A-Ten (PvdA) aan de minister voor Ontwikkelingssamenwerking over de wereldvoedselsituatie in 2005. (Ingezonden 28 december 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24837
</item>
         <item attribuut="Inhoud">Vragen over de consequenties voor het Nederlandse en Europese ontwikkelingsamenwerkingsbeleid, naar aanleiding van het rapport van de FAO 'The state of food insecurity in the World 2005'. De conclusies zijn onder andere dat de daling van het aantal ondervoede mensen in Sub Sahara Afrika veel te langzaam gaat en dat de Millennium Ontwikkeling Doelen toch gehaald zouden kunnen worden door te handelen conform de in het rapport genoemde punten.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Ontwikkelingssamenwerking</item>
         <item attribuut="Vindplaats">Kamervragen met antwoord 2005-2006, nr. 814, Tweede Kamer</item>
         <item attribuut="Vraagnr_bij_indiening">2050605550</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2006-01-31</item>
         <item attribuut="Datum_indiening">2005-12-28</item>
         <item attribuut="Document-id">KVR24837</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1727" allpagenumbers="1727 1728 1729" vetnummer="2050605550" code="0506tkkvr814" lopendefooter="Tweede Kamer, vergaderjaar 2005–2006, Aanhangsel" filenaam="KVR24837" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="814" onderwerp="" indiendatum="2005-12-28">
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-01-31">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het rapport van de Wereldvoedselorganisatie (FAO) The State of Food Insecurity in the World 2005? <voetnoot nummer="1"/>
      </vraag>
      <vraag nummer="2" voetnoot="2 3">Bent u het eens met een van de hoofdconclusies, dat de meeste, zo niet alle Millennium Ontwikkeling Doelen (MDG’s) <voetnoot nummer="2"/>toch nog kunnen worden gehaald door te handelen conform de in het rapport genoemde twee punten? <voetnoot nummer="3"/>Zo ja, wat betekent dat voor de door Nederland te plegen inspanningen voor hongerbestrijding, vooral in plattelandsgebieden? Zo neen, waarom niet? </vraag>
      <vraag nummer="3">Deelt u de in het rapport gehuldigde visie dat de lange-termijntrend in de daling van het aantal ondervoede mensen in SubSahara Afrika veel te langzaam gaat om MDG 1 in 2015 te bereiken? Zo neen, waarom niet? Zo ja, welke concrete bijdrage kunt en wilt u leveren aan een versnelling van de afname van de ondervoedingsituatie in het algemeen en in SubSahara Afrika in het bijzonder? </vraag>
      <vraag nummer="4" voetnoot="4">Hoe staat u tegenover de in het rapport bepleite tweesporenbenadering? <voetnoot nummer="4"/>
      </vraag>
      <vraag nummer="5">Onderschrijft u de redenering in het rapport dat het elimineren van de honger in de wereld de sleutel is tot het bereiken van de MDG’s? Zo neen, waarom niet? </vraag>
      <vraag nummer="6">Zal, nu in het rapport wordt aangegeven dat de afname van honger en ondervoeding (MDG 1) tot positieve resultaten leidt in alle andere MDG’s , het Nederlandse budget voor plattelandsontwikkeling en armoedebestrijding toenemen? Zo neen, waarom niet? Bent u bereid dit onder de aandacht van de EU te brengen en hierin gezamenlijk op te trekken? Zo ja, kunt u concretiseren hoe u dit wilt gaan doen? </vraag>
      <noten afkomstig="vraag">
         <noot nummer="5"/>
         <noot nummer="1">Food Agriculture Organisation of the United Nations, 2005</noot>
         <noot nummer="2" titel="Halving the Hunger, it can be done">Zie: «Halving the Hunger, it can be done», Millenium Project van de Verenigde Naties 2005</noot>
         <noot nummer="3">(a) Zonder snelle vooruitgang in het reduceren van de honger in de wereld wordt het moeilijk, zo niet onmogelijk, alle andere MDG’s te halen, en (b) Het gevecht om de honger uit de wereld te helpen wordt gewonnen of verloren in de plattelandsgebieden, waar verreweg de meerderheid van ’s werelds hongerige mensen wonen</noot>
         <noot nummer="4">Spoor 1: Verbeter de productiviteit en het inkomen van de armen en hongerenden, vooral gericht op het platteland en de landbouwsector; Spoor 2: Verschaf directe toegang tot voedsel en creëer een sociaal vangnet voor de hongerenden</noot>
         <noot nummer="5">Toename van de productiviteit, het inkomen; verbeterd schoolbezoek, leerresultaat en toename van alfabetisering (MDG 2); Toename gelijkheid van vrouwen met mannen en volwaardig burgerschap voor vrouwen (MDG 3); verbeterde weerstand tegen ziekten en verlaging van de kindersterfte (MDG 4); verbeterde gezondheid van moeders en hun kinderen (MDG 5); verbeterde weerstand tegen HIV/Aids, malaria en andere ziekten (MDG 6); afname van de druk op het milieu (MDG 7); grotere deelname aan handel en economische ontwikkeling (MDG 8)</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het rapport «The state of Food Insecurity in the World 2005», geeft de FAO, de Landbouw en Voedsel Organisatie van de Verenigde Naties, haar visie op de voortgang in de realisatie van de Millennium ontwikkelingsdoelen (MDG’s). In het rapport stelt de FAO dat de voortgang in het behalen van de meeste doelen is achtergebleven. Tevens signaleert de FAO dat het tempo omhoog moet en ook kan, indien de politieke wil en benodigde middelen beschikbaar komen. Daarvoor zou ruw geschat jaarlijks 24 miljard dollar aan extra publieke investeringen nodig zijn. Daarbij wordt gesteld dat het behalen van de doelen alleen kan slagen als de volgende twee punten in acht worden genomen: 1) zonder snelle voortgang in het reduceren van honger, zal het behalen van de andere doelen moeilijk, zo niet onmogelijk zijn en 2) de aandacht moet uitgaan naar plattelandsgebieden omdat daar het grootste gedeelte van de bevolking met honger woont. In grote lijnen deelt de Nederlandse regering de analyse en conclusies van het rapport, inclusief de conclusie dat de millenniumdoelstellingen nog haalbaar zijn. Daarbij teken ik wel aan dat deze haalbaarheid niet alleen afhangt van de bereidheid van de donoren extra geld beschikbaar te stellen. De vereiste politieke wil dient in de eerste plaats gerealiseerd te worden in de landen waar de honger een probleem is. Het rapport toont aan dat de zogenaamde «hunger hot spots» voor een belangrijk deel zijn gerelateerd aan ofwel lopende of recente conflicten ofwel aan slecht economisch bestuur. Dit onderstreept het belang van nationale verantwoordelijkheid en politieke wil voor de structurele verbetering van vrede, veiligheid en economisch beleid. Het is aan de internationale donorgemeenschap – inclusief Nederland – te doen wat in haar vermogen ligt om daarbij steun te bieden. Binnen de Nederlandse ontwikkelingssamenwerking wordt daarom prioriteit gegeven aan een integrale aanpak van hulp, handel en veiligheid, aan verbetering van het ondernemersklimaat en steun aan onderwijs, reproductieve gezondheidszorg en Aids-bestrijding. Een billijker internationaal handelsregime, wegnemen van marktbescherming van rijke landen en uitfaseren van handelsverstorende subsidies, alsmede het ontbinden van de hulp zijn voor voedselproducenten van levensbelang. Om te laten zien dat er ambitieuze doelen gesteld moeten worden, ondersteunt Nederland het opzetten van een programma van de Ghanese regering om op termijn 1 miljoen schoolkinderen met lokaal aangekocht voedsel op school van een maaltijd te voorzien. Hierin werken Nederlandse NGO’s, onderzoeksinstituten, de private sector en de Nederlandse overheid nauw samen om de Ghanese regering te ondersteunen bij dit programma. Nederland geeft via haar partnerschapprogramma met de FAO steun aan de capaciteit van die organisatie om de voedselproblematiek te monitoren en te analyseren. Deze capaciteit is terug te vinden in de kwaliteit van dit rapport en in de mogelijkheid van de FAO om ontwikkelingslanden te helpen honger in kaart te brengen, oorzaken te analyseren en effectievere programma’s op te zetten. Ik ben van mening dat er geen reden is om de prioriteitstelling in het Nederlandse beleid te veranderen. </antwoord>
      <antwoord nummer="3">In het rapport wordt gekeken naar de voortgang van de landen in het behalen van de doelen. Als elk van de ontwikkelingsgebieden in het huidige tempo door zou gaan met de reductie van honger, zullen alleen delen van Zuid-Amerika en het Caribische gebied de eerste Millennium ontwikkelingsdoelstelling halen. Voor Azië wordt aangegeven dat een kleine versnelling in de aanpak voldoende is om de doelstelling te halen, maar in grote delen van Afrika is een sterke intensivering in de aanpak van de hongerproblematiek nodig om de doelstelling te halen. Nadrukkelijk wordt hierbij opgemerkt dat er tussen de landen in een regio veel verschil in de voortgang kan bestaan. De «hunger hot spots» worden bepaald door de relatieve ernst van de problemen en concentreren zich voornamelijk in Afrika. Echter, om de doelstelling «halvering van de honger» te bereiken is ook voortgang vereist in grote Aziatische landen, zoals India, waar de problemen relatief minder zijn maar de absolute aantallen groot. Daar gaat het veelal om aandacht voor marginale groepen die niet kunnen aanhaken bij de economische ontwikkeling van het land. Er zijn overigens ook positieve trends te zien. Zo zijn er meer dan 30 landen met een totale bevolking van meer dan 2,2 miljard die sinds 1992 ondervoeding met een kwart hebben gereduceerd en op schema liggen om de doelstelling te halen. Dit toont aan dat het dus kan en dat deze goede voorbeelden navolging verdienen. Ik deel deze analyse en zoals hierboven aangegeven, is het geïntegreerde Nederlandse beleid erop gericht om de ambitieuze doelstellingen te halen. </antwoord>
      <antwoord nummer="4">Om de hongerproblematiek aan te pakken, heeft de FAO, samen met het Internationale Fonds voor Agrarische ontwikkeling (IFAD) en het Wereld Voedselprogramma (WFP), een tweesporen aanpak voorgesteld. Het eerste spoor is gericht op het vergroten van de productiviteit en inkomen. Het tweede spoor gaat ervan uit dat er voorzien moet worden in directe toegang tot voedsel en dat er sociale vangnetten moeten zijn voor kwetsbare groepen. Ook wijst het rapport erop dat – indien het doel alsnog bereikt zou worden – gerekend kan worden op jaarlijks 120 miljard dollar economisch voordeel. Dit wordt teruggevoerd op de verhoogde productiecapaciteit van de extra mensen die goed gevoed hun mogelijkheid volledig benutten om te groeien, hun geestelijke vermogens te ontwikkelen en aan het arbeidsproces deel te nemen. In die zin zouden ook de uitgaven voor een sociaal vangnet als een renderende investering kunnen worden gezien. Deze elementen komen ook terug in mijn beleid. Aan de ene kant is het gericht op duurzame verbetering van de productieve, private en sociale sectoren. Daarbinnen heeft de verbetering van het lokale bestuur een hoge prioriteit en maakt Nederland zich sterk voor een versterking van de internationale positie van ontwikkelingslanden in de internationale handel. Ook het opzetten van sociale vangnet structuren, om de meest kwetsbare groepen te beschermen, is onderdeel van deze aanpak. Aan de andere kant wordt in geval van onmiddellijke tekorten voedselhulp verleend, via onder andere het Wereld Voedsel Programma. </antwoord>
      <antwoord nummer="5">Omdat voedselzekerheid zo’n complex ontwikkelingsgebied is, belicht de FAO in de rapportage elk jaar een specifiek onderwerp. Voorgaande jaren belichtte de FAO de HIV/AIDS-problematiek, de gevolgen voor kleine boeren en het veranderende profiel van honger. In 2005 benadrukt het rapport dat het reduceren van honger een essentiële voorwaarde is voor het bereiken van de andere Millennium ontwikkelingsdoelstellingen. Ik onderschrijf de redenering dat honger van grote invloed is op de elementen van de andere doelstellingen. Ondervoeding heeft bijvoorbeeld een groot effect op de gezondheidstoestand van met name jonge kinderen, beïnvloedt de deelname aan het arbeidsproces en veroorzaakt leerproblemen op school. Dit pleit wederom voor een samenhangende aanpak van de problemen. </antwoord>
      <antwoord nummer="6">Ik ben van mening dat de uitkomsten van de rapportage een ondersteuning zijn van het door Nederland gevoerde geïntegreerde buitenlandse beleid, met een grote nadruk op coherentie tussen bijvoorbeeld handel, landbouw en veiligheid. Armoedebestrijding staat reeds centraal in mijn beleid. Zoals door mij eerder aan de Kamer aangegeven, vindt de ondersteuning van de agrarische sector en voedselproductie niet meer plaats via sectorbeleid maar via de inzet voor goed bestuur, verdere liberalisering van de wereldhandel en intermediaire organisaties. De voorbeelden zijn talrijk en hebben betrekking op onze bijdragen aan de capaciteitsopbouw bij overheden op het gebied van wet- en regelgeving en de toepassing daarvan, het versterken van de financiële sector, waaronder microfinancieringsinstellingen, en het opzetten van een kadaster om land eigendom te waarborgen. Verder kan het hierbij gaan om versterking van de positie van brancheverenigingen, boerenorganisaties, partijen in de productieketen, werkgeversorganisaties, vakbonden, oftewel de rol van de niet-overheidsorganisaties, in de verbetering van het ondernemingsklimaat. Daarnaast investeert Nederland veel in de opbouw van capaciteit om te voldoen aan voedselveiligheids- en kwaliteitseisen en aan versterking van marktketens. Aangezien er een grote behoefte blijft aan kennis en onderzoek ten behoeve van agrarische productie en voedselzekerheid, zal 15% van het ontwikkelingsgeld worden bestemd voor basis- en beroepsonderwijs en alfabetisering. Ons bedrijfslevenprogramma is traditioneel voor een groot gedeelte gericht op de agrarische sector. Het Nederlandse budget voor ontwikkelingssamenwerking is vastgesteld op 0,8% van het BNP. Nederland zal geen extra middelen beschikbaar stellen. Wel zet ik me in om de kwaliteit en effectiviteit van de hulp continu te blijven verbeteren, zowel in Nederland als in Europees verband. De EU heeft overigens voedselzekerheid als een van de thematische programma’s binnen de financiële vooruitzichten 2007–2013 opgenomen. Het is voor Nederland tevens een taak om dit jaar in EU verband en daarbuiten, gericht toe te werken naar succesvolle afronding van de handels- en ontwikkelingsronde van Doha, want zonder handelskansen zijn er veel minder ontwikkelingskansen. </antwoord>
      <noten afkomstig="antwoord"/>
   </antwoorden>
</kvr>
