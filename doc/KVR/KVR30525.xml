<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over het uitkleden van de Beneluxtrein. (Ingezonden 16 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30525
</item>
         <item attribuut="Inhoud">Vragen naar aanleiding van het schrappen van de vroege treindiensten van de Beneluxtrein van Rotterdam naar BelgiÃ«.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2007-2008, nr. 1000, Tweede Kamer</item>
         <item attribuut="Vraagnr_bij_indiening">2070804870</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-01-04</item>
         <item attribuut="Datum_indiening">2007-11-16</item>
         <item attribuut="Document-id">KVR30525</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2133" allpagenumbers="2133 2134" vetnummer="2070804870" code="0708tkkvr1000" lopendefooter="Tweede Kamer, vergaderjaar 2007–2008, Aanhangsel" filenaam="KVR30525" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1000" onderwerp="" indiendatum="2007-11-16">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-01-4">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het schrappen van de vroege treindiensten van de Beneluxtrein van Rotterdam naar België? Kunt u aangeven welke alternatieven aan vroege treinreizigers worden geboden? <voetnoot nummer="1"/>
      </vraag>
      <vraag nummer="2">Deelt u de mening dat na eerdere verslechteringen op de Beneluxlijn, zoals de hoge uitval, lage punctualiteit, een trein minder in de zomer en de inzet van kortere treinen dit wederom een verslechtering is van deze treindienst, die zich toch al in grote onzekerheid bevindt? Kunt u uw antwoord toelichten? </vraag>
      <vraag nummer="3">Wat is uw mening over de uitspraak van de NS dat ondanks allerlei protest en lobby zij er heilig van overtuigd zijn dat de Beneluxtrein eind 2008 zal verdwijnen? Deelt u de mening dat het schetsen van dit negatieve toekomstbeeld de toekomst van de Beneluxtrein alleen nog meer onzekerder maakt? Kunt u uw antwoord toelichten? </vraag>
      <vraag nummer="4">Kunt u aangeven welk recente marktonderzoek opnieuw heeft aangetoond dat bij een nieuwe en snellere verbinding tussen Nederland en België het ophouden van de Beneluxlijn weinig zin meer heeft? Bent u bereid dit onderzoek aan de Kamer te laten zenden? </vraag>
      <vraag nummer="5">Kunt u aangeven wanneer u verwacht dat de HSA haar tarieven voor de HSL bekend gaat maken? </vraag>
      <vraag nummer="6">Bent u bereid snel een onafhankelijk onderzoek te doen naar het draagvlak voor het in standhouden van de Beneluxtrein met de inwerkingtreding van de HSL, afgezet tegen onder andere de verschillende tariefsmogelijkheden voor deze HSL? Zo ja, welke termijn kan de Kamer dit onderzoek verwachten? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.bndestem.nl/roosendaal/2157090/Beneluxtrein-niet-meer-vroeg.ece">http://www.bndestem.nl/roosendaal/2157090/Beneluxtrein-niet-meer-vroeg.ece</noot>
      </noten>
   </vragen>
   <antwoorden aantal="6">
      <antwoord nummer="1">Zoals ik u in mijn brieven van 10 oktober 2007 (22 026, nr. 275) en 3 december 2007 (VENW/DGP-2007/8579) heb aangegeven heeft het standpunt van de minister van Verkeer en Waterstaat over de match van vraag en aanbod voor het internationale vervoer formeel gezien geen status omdat het internationale vervoer op Europees niveau is geliberaliseerd. NS heeft mij laten weten dat zij op basis van reizigerstellingen en marktonderzoek heeft besloten om de start van de eerste trein vanuit Rotterdam naar Brussel te verschuiven omdat daarvoor onvoldoende vraag bestaat. NS Internationaal heeft echter ook besloten om de eerste directe Beneluxtrein vanuit Amsterdam naar Brussel voortaan vroeger te laten vertrekken. Bovendien vertrekt de laatste Beneluxtrein vanuit Amsterdam naar Brussel een half uur later. Dit levert beide een verbetering op voor de reizigers vanuit Amsterdam, Schiphol en Den Haag, die voor de Beneluxtrein het grootste deel van de markt vormen. </antwoord>
      <antwoord nummer="2">Zie mijn antwoord op vraag 1. Ik verwacht van vervoerder NS Internationaal dat zij haar aanbod optimaal laat aansluiten op de vraag van de reizigers. Daarbij deel ik uw zorg ten aanzien van de kwaliteit van de Beneluxtrein. NS en NMBS zijn er vanuit gegaan dat de Beneluxtrein bij de ingebruikname van de HSL-Zuid, gepland op 1 april 2007, zou worden opgeheven. Met de verschuiving van de start van het vervoer over de HSL-Zuid naar 1 oktober 2008 moeten ook de locomotieven, die tegen het einde van hun technische levensduur aan zitten, anderhalf jaar langer in dienst blijven. De kans dat technische problemen blijven optreden is dan ook vrij groot. Om de kans op technische problemen te verkleinen en de kwaliteit van de Beneluxtrein tot oktober 2008 op peil te houden zal HSA, op verzoek van NS Internationaal, twee nieuwe Bombardier locomotieven doorverhuren aan de NMBS voor inzet op de Beneluxlijn. Deze twee locomotieven worden ingezet nadat zij ook voor het conventionele net zijn toegelaten in België. De twee locomotieven zijn door HSA geleased voor inzet op de HSL-Zuid, maar zijn daar vooralsnog niet nodig omdat is besloten om de locomotieven tijdelijk op de HSL-Zuid alleen in te zetten om te rijden tussen Amsterdam en Rotterdam. De doorverhuur aan de NMBS zal de technische kwetsbaarheid van de Beneluxtrein verkleinen. Daarnaast is mede door extra maatregelen bij de NMBS de kwaliteit van de Belgische locomotieven de afgelopen maanden verbeterd. NS Internationaal heeft mij verzekerd dat zij er samen met de NMBS alles aan doet om de kwaliteit van de Beneluxtrein op peil te houden in de periode tot oktober 2008. </antwoord>
      <antwoord nummer="3">NS heeft aangegeven op basis van door haar uitgevoerd marktonderzoek dat er na de ingebruikname van de HSL-Zuid onvoldoende vraag zal bestaan om de Beneluxtrein te handhaven. Het toekomstbeeld van NS Internationaal, gebaseerd op haar marktonderzoek, gaat dan ook uit van het opheffen van de Beneluxtrein vanaf de Aanvangsdatum van de HSL-Zuid per 1 oktober 2008. </antwoord>
      <antwoord nummer="4">NS refereert aan het onderzoek waarover ik u in mijn brief van 10 oktober 2007 heb geïnformeerd. Ik heb u in de brief van 10 oktober 2007 alle door NS aan mij gezonden informatie doen toekomen over de resultaten van de onderzoeken van NS Internationaal. </antwoord>
      <antwoord nummer="5">Zoals ik u in mijn brief van 10 oktober 2007 heb laten weten hebben NS Internationaal en HSA aangegeven nu geen gegevens te willen leveren over hun tarieven. Drie maanden voor dat de grensoverschrijdende treinen van HSA gaan starten en anderhalve maand voor dat de binnenlandse treinen gaan starten, zal men inzicht geven in de prijzen. </antwoord>
      <antwoord nummer="6">NS heeft naar aanleiding van mijn verzoek daartoe reeds onderzoeken uitgevoerd. Bij de bespreking van de resultaten daarvan met uw Kamer, naar aanleiding van mijn brief van 10 oktober 2007, en bij de bespreking van de motie die het lid Roemer bij de begrotingsbehandeling heeft ingediend hebben uw Kamer en ik gezamenlijk geconstateerd dat verder onderzoek weinig kan bijdragen aan het debat totdat er duidelijkheid bestaat over de tarieven die HSA zal hanteren op de HSL-Zuid. </antwoord>
      <noten afkomstig="antwoord"/>
   </antwoorden>
</kvr>
