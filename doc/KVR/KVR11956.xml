<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Remak (VVD) aan de minister voor Ontwikkelingssamenwerking over de behandeling van slaapziekte. (Ingezonden 22 juni 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11956
</item>
         <item attribuut="Inhoud">Vragen naar aanleiding van het artikel van 22 mei 2000 in The International Herald Tribune over de behandeling van slaapziekte in Afrika. In het artikel wordt de conclusie getrokken dat het vanwege het gebrek aan koopkracht in armere ontwikkelingslanden voor farmaceutische ondernemingen onaantrekkelijk is om geld te steken in research en development en productie van middelen tegen tropische infectieziektes.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Ziekten en ziektepreventie) Ontwikkelingssamenwerking (Overig)</item>
         <item attribuut="Trefwoorden">Geneesmiddelen Infectieziekten Ontwikkelingssamenwerking</item>
         <item attribuut="Vindplaats">Kamervragen met antwoord 1999-2000, nr. 1505, Tweede Kamer</item>
         <item attribuut="Vraagnr_bij_indiening">2990012950</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="VVD">Remak</persoon>
         </item>
         <item attribuut="Datum_reaktie">2000-07-03</item>
         <item attribuut="Datum_indiening">2000-06-22</item>
         <item attribuut="Document-id">KVR11956</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3421" allpagenumbers="3421 3422" vetnummer="2990012950" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11956" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1505" onderwerp="" indiendatum="2000-06-22">
         <vrager partij="VVD" oorsprong="parlement">Remak</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-07-3">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het artikel van 22 mei 2000 in The International Herald Tribune inzake de behandeling van slaapziekte in Afrika? </vraag>
      <vraag nummer="2">Deelt u de conclusie van dit artikel dat het vanwege het gebrek aan koopkracht in armere ontwikkelingslanden voor farmaceutische ondernemingen weinig aantrekkelijk is om geld te steken in research and development en productie van middelen tegen tropische infectieziektes? </vraag>
      <vraag nummer="3">Welke mogelijkheden ziet u de farmaceutische industrie ervan te weerhouden de productie van het enige geneesmiddel tegen slaapziekte, Melarsoprol, te staken vanwege onrendabiliteit? </vraag>
      <vraag nummer="4">Welke mogelijkheden zijn er in het algemeen aanwezig de toegankelijkheid tot betaalbare geneesmiddelen tegen tropische infectieziektes te bevorderen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik ben op de hoogte van het betreffende artikel; overigens, de problematiek inzake de beschikbaarheid van geneesmiddelen voor tropische ziekten neem ik zeer serieus. </antwoord>
      <antwoord nummer="2">De belangrijkste doelstelling van een farmaceutische onderneming is commercieel, er moet winst gemaakt worden. De inschatting van de potentiële afzetmarkt is een belangrijke factor bij de beslissing om al dan niet te investeren in onderzoek en ontwikkeling van een nieuw geneesmiddel. Vanuit dat perspectief zal de koopkracht in ontwikkelingslanden onvoldoende stimulans bieden voor de farmaceutische industrie om te investeren in de ontwikkeling en productie van geneesmiddelen die zich vooral op die markt richten. Ik deel de conclusie, maar voeg daar aan toe dat we hard werken om oplossingen te vinden voor dergelijke vormen van marktfalen. </antwoord>
      <antwoord nummer="3">Een mogelijkheid is in onderhandeling met het betreffende bedrijf het patentrecht voor Melarsoprol over te dragen aan WHO. WHO kan vervolgens met een geïnteresseerd farmaceutisch bedrijf de generische productie van het middel afspreken. </antwoord>
      <antwoord nummer="4">Allereerst wil ik u wijzen op het bestaan van de lijst essentiële geneesmiddelen. Deze lijst is samengesteld door de WHO en omvat meer dan 300 medicijnen die veilig, effectief én betaalbaar zijn. Deze geneesmiddelen kunnen gezamenlijk zo’n 95% van de ziekten behandelen, waaronder ook een groot aantal tropische ziekten. Door slecht functionerende gezondheidssystemen heeft slechts de helft van de arme bevolking van Afrika en Azië toegang tot deze middelen. Versterken van de gezondheidssector is dus een eerste logische en fundamentele stap. Ook zie ik mogelijkheden in het bevorderen van productiecapacteit in ontwikkelingslanden t.b.v. de generische productie van geneesmiddelen, daar waar het economisch haalbaar en duurzaam is. Een andere mogelijkheid is om een dubbel prijssysteem te hanteren, waarbij met de producent wordt afgesproken dat de laagst mogelijke prijs wordt berekend voor ontwikkelingslanden, terwijl de rijke landen een hogere prijs betalen. Samenwerking tussen de publieke en private sector is een andere mogelijkheid. De uitroeiing van de rivierblindheid is zo’n succesverhaal. ook meer recent zijn er verschillende interessante en veelbelovende initiatieven gelanceerd, die ruimhartig ondersteund worden door Nederland. Ik geef u slechts enkele voorbeelden: de Global Alliance voor Vaccines and Immunization, het International AIDS Vaccine Initiative en het Medicines for Malaria Venture. Jeffrey Sachs, een internationaal gerenommeerd deskundige op het terrein van internationale ontwikkelingsvraagstukken heeft voorgesteld een zg. pull-fonds in te richten, waarmee de afzet gegarandeerd wordt van een nieuwe effectief geneesmiddel of vaccin. Zijn idee wordt op dit moment uitgewerkt door de WHO en de Wereldbank. Een soortgelijk stimulerend effect kan verwacht worden van het recente voorstel een IDA-faciliteit op te zetten voor infectieziekten. T.a.v. gepatenteerde en daardoor dure geneesmiddelen, die van essentieel belang zijn voor de volksgezondheid van ontwikkelingslanden, bieden de WTO/TRIPS-afspraken voldoende mogelijkheden in de vorm van parallel import en verplichte licentie om ontwikkelingslanden toegang te bieden tot deze geneesmiddelen. Ik maak mij sterk voor ondersteuning van de ontwikkelingslanden bij het correct implementeren van deze TRIPS-afspraken. </antwoord>
      <noten afkomstig="antwoord"/>
   </antwoorden>
</kvr>
