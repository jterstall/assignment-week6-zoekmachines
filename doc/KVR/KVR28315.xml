<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Neppérus en Ten Broeke (beiden VVD) aan de minister van Volkshuisvesting, Ruimtelijke Ordening en Milieubeheer over de uiteenlopende interpretatie in Europa van de Europese Verordening Overbrenging Afvalstoffen (EVOA). (Ingezonden 25 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28315
</item>
         <item attribuut="Inhoud">Zoutzuur wordt onder meer gebruikt voor de oppervlaktebehandeling van staal (beitsen). Na enige tijd raakt het beitszuur uitgewerkt, vanwege de metalen die tijdens het beitsproces oplossen in het zoutzuur. Dit beitszuur kan vervolgens (door een ander bedrijf) worden benut als vervangende grondstof voor het ontgiften van chroomzuur. Bent u van mening dat dergelijk beitszuur, indien dit geëxporteerd wordt voor deze vervolgtoepassing, aangemerkt kan worden als nuttige toepassing.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen) Verkeer, vervoer en waterstaat (Goederenvervoer)</item>
         <item attribuut="Trefwoorden">Afvalverwerking Gevaarlijke stoffen Vervoer gevaarlijke stoffen</item>
         <item attribuut="Vindplaats">Kamervragen met antwoord 2006-2007, nr. 1722, Tweede Kamer</item>
         <item attribuut="Vraagnr_bij_indiening">2060716150</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Neppérus</persoon>
            <persoon partij="VVD">Ten Broeke</persoon>
         </item>
         <item attribuut="Datum_reaktie">2007-06-01</item>
         <item attribuut="Datum_indiening">2007-05-25</item>
         <item attribuut="Document-id">KVR28315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3647" allpagenumbers="3647 3648" vetnummer="2060716150" code="0607tkkvr1722" lopendefooter="Tweede Kamer, vergaderjaar 2006–2007, Aanhangsel" filenaam="KVR28315" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1722" onderwerp="" indiendatum="2007-05-25">
         <vrager partij="VVD" oorsprong="parlement">Neppérus</vrager>
         <vrager partij="VVD" oorsprong="parlement">Ten Broeke</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-06-1">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Deelt u de mening dat beitszuur <voetnoot nummer="1"/>indien dit geëxporteerd wordt vervolgtoepassing als vervangende grondstof voor het uitgiften van chroomzuur aangemerkt kan worden als nuttige toepassing? Zo neen, waarom niet? </vraag>
      <vraag nummer="2">Hoe classificeren andere EU-lidstaten deze toepassing van beitszuur? </vraag>
      <vraag nummer="3">Bent u bereid deze vragen te beantwoorden voordat in de Kamer de plenaire behandeling plaatsvindt van wetsvoorstel 30987, over de wijziging van de Wet milieubeheer, de Wet verontreiniging oppervlaktewateren, de Wet verontreiniging zeewater en de Wet op de economische delicten ter uitvoering van verordening (EG) nr. 1013/2006 van het Europees Parlement en de Raad van de Europese Unie van 14 juni 2006 betreffende de overbrenging van afvalstoffen? </vraag>
      <noten afkomstig="vraag">
         <noot nummer="2"/>
         <noot nummer="1">Zoutzuur wordt onder meer gebruikt voor de oppervlaktebehandeling van staal (beitsen). Na enige tijd raakt het beitszuur uitgewerkt, vanwege de metalen die tijdens het beitsproces oplossen in het zoutzuur</noot>
         <noot nummer="2">PbEU L 190</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1 2">Het is in beginsel mogelijk beitszuur dat als afvalstof moet worden aangemerkt, zodanig in te zetten dat er sprake is van nuttige toepassing. Dat kan bijvoorbeeld het geval zijn indien beitszuur gebruikt wordt als vervangende grondstof en toegepast wordt in een installatie die is ontworpen met het oog op de nuttige toepassing van afvalstoffen. Als zodanig kan beitszuur dan ook voor nuttige toepassing worden geëxporteerd. Het is echter onmogelijk hier op voorhand een algemene uitspraak over te doen. Elke overbrenging wordt afzonderlijk bekeken waarbij steeds moet worden bepaald of de geplande be- of verwerking van de aangemelde afvalstoffen als nuttige toepassing of als verwijdering is aan te merken. Daarbij moeten mede de Europese regelgeving inzake afvalstoffen en de jurisprudentie van het Hof van Justitie van de EG in acht genomen worden. De Afdeling Bestuursrechtspraak van de Raad van State heeft zich op 14 maart 2007 uitgesproken over overbrenging van beitszuren voor toepassing in een ONO-installatie <voetnoot nummer="1"/>. De Afdeling oordeelde, evenals de Staatssecretaris van VROM, dat het in dit geval geen nuttige toepassing, maar verwijdering betrof. Daarbij verwijst zij naar een arrest van het Hof van Justitie van de EG <voetnoot nummer="2"/>, waarin het Hof oordeelde dat voor de beantwoording van de vraag of een handeling als nuttige toepassing of als verwijdering moet worden aangemerkt, bepalend is wat het hoofddoel is van de betrokken installatie. Van belang daarbij is met welk oogmerk de betrokken installatie is ontworpen. Aangezien het hoofddoel van de ONO-installatie in de onderhavige zaak de bewerking van metaalhoudende afvalwaterstromen tot een loosbaar product is, moet zij worden aangemerkt als een installatie die is ontworpen met het oog op verwijdering van afvalstoffen. De inzet van de beitszuren moet dan worden aangemerkt als een verwijderingshandeling. Dat door de inzet van de beitszuren bij de behandeling van de chroomzuren primaire grondstoffen worden bespaard is volgens de Afdeling, onder verwijzing naar het arrest van het Hof, dan niet meer relevant. </antwoord>
      <antwoord nummer="2">Het is niet bekend hoe andere lidstaten hier over denken. Zowel de huidige, als de per 12 juli in werking tredende, nieuwe EVOA, geven aan welke procedures moeten worden gevolgd indien afvalstoffen over landsgrenzen heen worden getransporteerd. Daarbij wordt onderscheid gemaakt tussen nuttige toepassing en verwijdering, waarvoor verschillende procedures gelden. De EVOA doet echter geen uitspraak inzake de vraag of een bepaalde behandeling nuttige toepassing of verwijdering is. De kwalificatie van een bepaalde verwerkingshandeling kan en mag elke lidstaat afzonderlijke maken en valt buiten de reikwijdte van de EVOA. Indien verschillende lidstaten komen tot een ander oordeel over de kwalificatie van de inzet van beitszuur als vervangende grondstof voor het ontgiften van chroomzuur, is dat dan ook een gevolg van eigen beleid en niet van een uiteenlopende interpretatie in Europa van de EVOA. </antwoord>
      <antwoord nummer="3">Ja. Ik voeg daar nog het volgende aan toe. Het genoemde wetsvoorstel ziet op implementatie van de nieuwe EVOA in de Nederlandse wetgeving en is uitsluitend technisch van aard. Met het wetsvoorstel wordt het mogelijk gemaakt de nieuwe EVOA uit te voeren en te handhaven, waarbij tijdige implementatie noodzakelijk is om te voorkomen dat vanaf 12 juli 2007 zowel bestuursrechtelijke als strafrechtelijke handhaving van overbrenging van afvalstoffen door, naar en uit Nederland onmogelijk wordt. Het wetsvoorstel ziet uitdrukkelijk niet op inhoudelijke aspecten van de EVOA. Daar komt nog bij dat kwalificatie van een handeling als nuttige toepassing of verwijdering buiten de reikwijdte van zowel de huidige, als de nieuwe EVOA valt. De inhoud van het wetsvoorstel is derhalve niet bepalend voor de uitkomst van de beoordeling inzake de kwalificatie van beitszuur als nuttige toepassing of verwijdering. </antwoord>
      <noten afkomstig="antwoord">
         <noot nummer="1" datum="2007-03-14" bron="ABRvS">ABRvS, 14 maart 2007, nrs. 200605462/1, 200605467/1, 200605469/1, 200605470/1, 200605472/1</noot>
         <noot nummer="2">Arrest van het Hof van Justitie van de Europese Gemeenschappen (hierna: het Hof) van 13 februari 2003 in de zaak C-458/00 (Commissie/Luxemburg)</noot>
      </noten>
   </antwoorden>
</kvr>
