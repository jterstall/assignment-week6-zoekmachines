<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tiesinga-Autsema, De Savornin Lohman en Van der Wiel-Bos (allen D66) inzake: toelating veterinaire vaccins. (Ingezonden 12 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1712
</item>
         <item attribuut="Rubriek">Veeteelt (Diergeneesmiddelen)</item>
         <item attribuut="Trefwoorden">Diergeneesmiddelen</item>
         <item attribuut="Vindplaats">Kamervragen met antwoord 1994-1995, nr. 30, Eerste Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Tiesinga-Autsema</persoon>
            <persoon partij="D66">De Savornin Lohman</persoon>
            <persoon partij="D66">Van der Wiel-Bos</persoon>
         </item>
         <item attribuut="Datum_reaktie">1995-07-19</item>
         <item attribuut="Datum_indiening">1995-06-12</item>
         <item attribuut="Document-id">KVR1712</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="61" allpagenumbers="61 62" vetnummer="" code="" lopendefooter="Eerste Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="30" onderwerp="" indiendatum="1995-06-12">
         <vrager partij="D66" oorsprong="parlement">Tiesinga-Autsema</vrager>
         <vrager partij="D66" oorsprong="parlement">De Savornin Lohman</vrager>
         <vrager partij="D66" oorsprong="parlement">Van der Wiel-Bos</vrager>
         <vraagt-aan/>
      </vraagdata>
      <antwoorddata antwoorddatum="1995-07-19">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent U zich ervan bewust dat de theorie die u schetst in de schriftelijke antwoorden van 1 juni 1995 <voetnoot nummer="1"/>niet strookt met de praktijk waarin het zeker niet voor zich spreekt dat gegevens, verkregen uit de praktijkervaring met veterinaire vaccins door de registratie-aanvrager gebruikt kunnen worden om de werkzaamheid en veiligheid te waarborgen? Zo ja, waarom moeten voor werkzame en veilige vaccins, die al 20 jaar op de markt zijn, bijvoorbeeld die tegen de ziekte van Aujesky bij varkens en de ziekte van Marek bij pluimvee, volgens de nieuwe Europese regelingen alle proeven opnieuw worden gedaan? Waarom is een verwijzing naar deze langjarige, goede resultaten niet voldoende voor dossier-acceptatie? </vraag>
      <vraag nummer="2">Is het U bekend dat deskundigen uit de industrie op basis van eigen ervaringen en wetenschappelijk onderzoek voorstellen met betrekking tot de Aujesky-regeling hebben gedaan, maar dat de European Pharmacopoeia Commission vooralsnog niet bereid is deze argumenten/ervaringen over te nemen, waardoor werkzaamheid en veiligheid van dit vaccin voor iedere toedieningsmethodiek door onderzoek met proefdieren niet alleen onderbouwd, maar ook opnieuw bewezen moet worden? Is het in dit verband niet significant, dat bij de afdeling Animal Health van Solvay Duphar in Weesp het proefdiergebruik in 1994 met 20 procent is gestegen, terwijl het bedrijf, gemeten naar het totale aantal, minder proefdieren gebruikt? </vraag>
      <vraag nummer="3">Is het u bekend dat het Europese Centrum voor de Validatie van Alternatieve Methoden (ECVAM) met sterke onderbezetting kampt? </vraag>
      <vraag nummer="4">Geeft het voorgaande u geen aanleiding met iets minder stelligheid te beweren dat er voor de registratie of bij het vaststellen van de geschiktheid van diergezondheidsprogramma’s van veterinaire vaccins geen sprake is van irrelevant of dubbel dier-experimenteel onderzoek en bent u alsnog bereid om dit nader te onderzoeken en in Europees verband aan de orde te stellen? </vraag>
      <noten afkomstig="vraag">
         <noot nummer="1">Zie Aanhangsel EK nr. 24</noot>
      </noten>
   </vragen>
   <antwoorden aantal="4">
      <antwoord nummer="1">In tegenstelling tot hetgeen u stelt kunnen praktijkervaringen met veterinaire vaccins, mits voldoende gedocumenteerd, altijd gebruikt worden om de werkzaamheid en veiligheid ervan te waarborgen. Zoals ik reeds heb aangegeven in genoemde antwoorden op vragen over het gebruik van proefdieren wordt ingevolge de Diergeneesmiddelenwet een vaccin geregistreerd indien op grond van onderzoek van de door de aanvrager van een registratie overgelegde gegevens met redelijke zekerheid mag worden aangenomen dat het vaccin voldoet aan onder meer de criteria dat het de gestelde werkzaamheid bezit en geen gevaar oplevert voor de gezondheid van mens en dier. Indien de overgelegde gegevens gebaseerd zijn op praktijkervaringen dienen zij eveneens zodanig te zijn dat werkzaamheid en veiligheid met een redelijke zekerheid door de registratie-autoriteit kunnen worden aangenomen. Dit betekent dat een aanvrager niet kan volstaan met uitsluitend een verwijzing naar praktijkervaringen, maar deze vergezeld moet laten gaan van een voldoende gedocumenteerde onderbouwing aangaande de veiligheid en werkzaamheid van het betreffende vaccin. Zoals tevens vermeld in mijn eerdere antwoorden worden aan Aujeszky-vaccins nationaal extra eisen gesteld gesteld in het kader van een gezondheidsprogramma dat erop gericht is Nederland vrij te maken van deze ziekte. Een registratiehouder dient afzonderlijk te onderbouwen dat zijn vaccin aan deze doelstelling tegemoet komt. Aan Merek-vaccins worden in Nederland geen extra eisen gesteld. </antwoord>
      <antwoord nummer="2">Het is mij bekend dat de farmaceutische industrie heeft gewezen op, in haar ogen, onvolkomenheden in met name de normen die de Europese Pharmacopee stelt aangaande de veiligheid en werkzaamheid van Aujeszky-vaccins. Naar aanleiding van dit commentaar bereidt de Europese Pharmacopee momenteel een aantal aanpassingen voor. Over de nog resterende punten zal in oktober aanstaande een overleg plaatsvinden tussen de farmaceutische industrie en de Europese Pharmacopee. Deze dialoog tussen industrie en de Europese Pharmacopee staat los van het wettelijk vereiste dat de werkzaamheid en veiligheid van elke toedieningsmethodiek onderbouwd moeten worden. In mijn eerdere antwoorden heb ik overigens aangegeven dat dit niet betekent dat altijd voor elke toedieningsmethodiek experimentele gegevens geleverd dienen te worden. Voorts wil ik opmerken dat de Aujeszky-regeling een regeling is op basis van de Veewet en geen relatie heeft met de Europese Pharmacopee. </antwoord>
      <antwoord nummer="3">Inzake de personele bezetting van ECVAM kan ik u mededelen dat medio februari 1995 zeven mensen in dienst waren in plaats van het oorspronkelijk aangekondigde aantal van twaalf. De sollicitatieprocedure voor een drietal posities is nog gaande. Als gevolg van de binnen de Europese Unie ter zake geldende regels vergen werving en selectie van personen echter zeer veel tijd. In verband met de toetreding van enkele nieuwe lid-staten tot de Europese Unie is besloten de overige twee vacatures binnen het Europese Onderzoeksinstituut aan te houden. Ik heb geen reden om aan te nemen dat deze situatie een ernstige belemmering vormt voor een voorspoedige ontwikkeling van de activiteiten door ECVAM. De voorspoedige ontwikkeling van ECVAM blijkt onder meer uit de eerste rapportages die inmiddels zijn uitgebracht van workshops waarin gekeken is naar mogelijkheden voor alternatieve testmethoden die minder proefdieren vereisen. Deskundigen van de farmaceutische industrie, overheid en onderzoeksinstituten zijn nauw betrokken geweest bij deze workshops. Tenslotte kan worden vermeld dat ECVAM onlangs onderzoekers heeft opgeroepen voorstellen voor validatiestudies voor nieuw ontwikkelde onderzoeksmethoden op het gebied van de toxicologie in te sturen. </antwoord>
      <antwoord nummer="4">Het voorgaande vormt voor mij geen aanleiding mijn eerdere conclusies, weergegeven in mijn antwoord van 1 juni jl., te herzien. Ik wil erop wijzen dat de harmonisatie van de toelating van diergeneesmiddelen leidt tot een vermindering van het proefdiergebruik. In de EU gaat de harmonisatie nog steeds voort. Ook op mondiaal niveau streeft het Office International des Epizoo¨ties naar een verbetering van de harmonisatie. Bovendien kan het proefdiergebruik verminderd worden middels goed gedocumenteerde praktijkervaringen. Tenslotte wil ik er, zoals reeds vermeld in mijn eerdere antwoorden, op wijzen dat door vertegenwoordigers van de Nederlandse farmaceutische industrie en de Ministeries van VWS en LNV al vergaande initiatieven zijn genomen ter bevordering van alternatieve testmethoden. </antwoord>
      <noten afkomstig="antwoord"/>
   </antwoorden>
</kvr>
