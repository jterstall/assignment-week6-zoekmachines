<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister voor Vreemdelingenzaken en Integratie over de zaak-A. (Ingezonden 26 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20944
</item>
         <item attribuut="Inhoud">Vragen over de zaak van een Turkse vrouw die in 1971 in het kader van gezinshereniging naar Nederland is gekomen, in 1998 genaturaliseerd en die nu Nederland zal moeten verlaten omdat ze 'vergeten' is bij naturalisatie haar Turkse nationaliteit te beëindigen. Zijn er herstelmogelijkheden?</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Naturalisaties Vreemdelingen</item>
         <item attribuut="Vindplaats">Kamervragen met antwoord 2003-2004, nr. 2129, Tweede Kamer</item>
         <item attribuut="Vraagnr_bij_indiening">2030418580</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2004-08-23</item>
         <item attribuut="Datum_indiening">2004-07-26</item>
         <item attribuut="Document-id">KVR20944</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4497" allpagenumbers="4497 4498" vetnummer="2030418580" code="0304tkkvr2129" lopendefooter="Tweede Kamer, vergaderjaar 2003–2004, Aanhangsel" filenaam="KVR20944" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2129" onderwerp="" indiendatum="2004-07-26">
         <vrager partij="D66" oorsprong="parlement">Lambrechts</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-08-23">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de zaak van Mevrouw A., woonachtig in Rotterdam Crooswijk, die in 1971 via gezinshereniging naar Nederland is gekomen, die in 1998 is genaturaliseerd en die nu na 30 jaar verblijf in Nederland het land zal moeten verlaten omdat zij «vergeten» is, tegelijk met de naturalisatieaanvraag, haar Turkse nationaliteit te beëindigen? </vraag>
      <vraag nummer="2">Is mevrouw A. de enige in deze situatie of zijn er meer mensen die niet alert hebben gereageerd op de gewijzigde regelgeving in 1998 die, in het geval van naturalisatie, vraagt om zelf stappen te ondernemen om afstand te doen van de Turkse nationaliteit? Zo ja om hoeveel mensen gaat het hier? </vraag>
      <vraag nummer="3">Zijn deze mensen in een eerder stadium voldoende gewaarschuwd en gewezen op de consequenties? Zo ja op welke wijze, hoe vaak en door wie is dat gebeurd? </vraag>
      <vraag nummer="4">Welke herstelmogelijkheden zijn deze mensen geboden of kunnen hen alsnog geboden worden om deze evidente maar onbedoelde fout met onevenredige consequenties (namelijk het land verlaten vanwege het niet beëindigen van de Turkse nationaliteit) recht te zetten? </vraag>
      <vraag nummer="5">Is het in alle gevallen nodig dat deze mensen eerst teruggaan naar het land van herkomst om daar een mvv-aanvraag in te dienen of kan in dit geval en soortgelijke gevallen de beslissing op een hernieuwde aanvraag voor een verblijfsvergunning ook in Nederland worden afgewacht? Met andere woorden bent u bereid in deze gevallen vrijstelling te verlenen van de mvv-plicht? Wilt u uw antwoord toelichten? </vraag>
      <vraag nummer="6">Kunnen deze mensen, die onder het oude Associatieverdrag tussen Turkije en Nederland zijn binnengekomen, aanspraak blijven maken op het oude Associatieverdrag en blijft voor hen de vergunning tot vestiging derhalve niet gewoon nog gelden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, ik ben bekend met de zaak van betrokkene. </antwoord>
      <antwoord nummer="2">Mevrouw A. is niet de enige bij wie het Nederlanderschap is ingetrokken, omdat geen afstand is gedaan van de oorspronkelijke nationaliteit. Indien ten tijde van het naturalisatieverzoek blijkt dat betrokkene in het kader van zijn/haar naturalisatie afstand moet doen van de oorspronkelijke nationaliteit, wordt betrokkene hierover geïnformeerd. De verplichting wordt in het naturalisatiedossier vastgelegd. Betrokkene tekent een verklaring dat hij/zij bereid is, na verkrijging van het Nederlanderschap, al het mogelijke te doen om van de oorspronkelijke nationaliteit afstand te doen. Volledigheidshalve merk ik nog op dat de betreffende regelgeving eerder is gewijzigd dan in de vraag vermeld, en wel op 1 oktober 1997. Vanaf 1998 is bij ca. 65 personen met de Turkse nationaliteit het Nederlanderschap ingetrokken, omdat niet al het mogelijke is gedaan om de oorspronkelijke nationaliteit te verliezen. </antwoord>
      <antwoord nummer="3">Ja, er wordt meerdere malen mondeling en schriftelijk voorgelicht en gewezen op de consequenties van het niet doen van afstand. Allereerst gebeurt dit bij de gemeente ter gelegenheid van de indiening van het naturalisatieverzoek. Ook in de IND-brochure «Hoe kunt u Nederlander worden?» wordt gewezen op de consequentie van het achterwege laten van de toegezegde afstand van de oorspronkelijke nationaliteit. Vervolgens ondertekent betrokkene de in antwoord 2 genoemde «bereidheidsverklaring». Daarop is vermeld dat het besluit waarbij het Nederlanderschap is verleend, kan worden ingetrokken indien men de uitgesproken bereidheid tot het doen van afstand niet nakomt. Na naturalisatie ontvangt betrokkene een kennisgeving dat hij Nederlander is geworden. Daarbij wordt betrokkene wederom geïnformeerd dat hij binnen drie maanden aan de IND moet aantonen dat hij bij het land van de andere nationaliteit een verzoek heeft ingediend om afstand te doen. Wordt niet binnen drie maanden dit bericht van betrokkene ontvangen of de verklaring van afstand zelf, dan volgen twee rappellen. Indien na het laatste rappel in het geheel geen reactie is ontvangen, geldt als uitgangspunt dat de naturalisatie kan worden ingetrokken. Is wel bericht ontvangen dat betrokkene de afstandsprocedure in het eigen land is gestart, dan wordt gewacht tot betrokkene de verklaring van afstand, afgegeven door zijn eigen autoriteiten, overlegt. </antwoord>
      <antwoord nummer="4">Tegen het intrekkingsbesluit staat de procedure van bezwaar en beroep open. Onder omstandigheden kan in bezwaar worden geoordeeld dat het bezwaar gegrond is, en dan wordt het intrekkingsbesluit herroepen. Op grond van een uitspraak in beroep kan het intrekkingsbesluit herroepen worden. Indien de rechtsmiddelen tegen het intrekkingsbesluit niet leiden tot herroeping van dat besluit, of betrokkene ziet af van rechtsmiddelen, dan is er de mogelijkheid tot het aanvragen van een verblijfsvergunning. </antwoord>
      <antwoord nummer="5">Het is niet in alle gevallen nodig dat vreemdelingen, wier Nederlanderschap is ingetrokken op grond van het feit dat na de totstandkoming van de naturalisatie niet al het mogelijke is gedaan de oorspronkelijke nationaliteit te verliezen, terugkeren naar het land van herkomst om aldaar een aanvraag om een machtiging tot voorlopig verblijf in te dienen. Als oud-Nederlanders kunnen deze vreemdelingen in aanmerking komen voor een verblijfsvergunning regulier voor bepaalde resp. onbepaalde tijd indien zij drie resp. vijf jaren voorafgaande aan de verlening van het Nederlanderschap rechtmatig verblijf in Nederland hadden, het hoofdverblijf niet buiten Nederland hebben verplaatst en geen gevaar vormen voor de openbare orde of nationale veiligheid. Wel moet de aanvraag zijn ontvangen binnen zes maanden na bekendmaking van het besluit waarbij het Nederlanderschap is ingetrokken. Voor deze vreemdelingen geldt niet het vereiste van het bezit van een geldige machtiging tot voorlopig verblijf. Daarnaast is het ingevolge het vierde lid van artikel 3.71 Vreemdelingenbesluit 2000 mogelijk een vreemdeling in bijzondere gevallen vrij te stellen van de verplichting een machtiging tot voorlopig verblijf in het land van herkomst te verkrijgen. Wel moet de toepassing van het mvv-vereiste leiden tot een onbillijkheid van overwegende aard. Of hiervan sprake is hangt af van de individuele omstandigheden van de betrokkene. </antwoord>
      <antwoord nummer="6">Nee. Op het moment dat de Nederlandse nationaliteit wordt toegekend vervalt het op grond van de vreemdelingenwetgeving gebaseerde verblijfsrecht. De betrokkene is immers geen vreemdeling meer. Bij verlies van het Nederlanderschap herleeft het verblijfsrecht niet. Onder bepaalde omstandigheden kan een vreemdeling, na verlies van het Nederlanderschap, aanspraak op een verblijfsvergunning ontlenen aan het Associatiebesluit 1/80. Het moet dan in ieder geval gaan om een werknemer wiens situatie op de arbeidsmarkt stabiel is en niet van voorlopige aard. </antwoord>
      <noten afkomstig="antwoord"/>
   </antwoorden>
</kvr>
