<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de minister van Verkeer en Waterstaat over de huur van snelwegen bij onderhoudswerkzaamheden. (Ingezonden 9 februari 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25029
</item>
         <item attribuut="Inhoud">Vragen naar aanleiding van een bericht in Cobouw van 7 februari 2006 dat aannemers in verband met kostenbesparing ervoor kiezen om minder weg af te zetten dan vanuit het oogpunt van veiligheid wenselijk is.</item>
         <item attribuut="Rubriek">Arbeid (Arbeidsomstandigheden) Verkeer, vervoer en waterstaat (Wegen)</item>
         <item attribuut="Trefwoorden">Arbeidsomstandigheden Wegen</item>
         <item attribuut="Vindplaats">Kamervragen met antwoord 2005-2006, nr. 976, Tweede Kamer</item>
         <item attribuut="Vraagnr_bij_indiening">2050607800</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2006-02-28</item>
         <item attribuut="Datum_indiening">2006-02-09</item>
         <item attribuut="Document-id">KVR25029</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2069" allpagenumbers="2069 2070" vetnummer="2050607800" code="0506tkkvr976" lopendefooter="Tweede Kamer, vergaderjaar 2005–2006, Aanhangsel" filenaam="KVR25029" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="976" onderwerp="" indiendatum="2006-02-9">
         <vrager partij="LPF" oorsprong="parlement">Hermans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-02-28">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «verplichte huur snelweg gevaarlijk voor wegwerkers»? <voetnoot nummer="1"/>
      </vraag>
      <vraag nummer="2">Deelt u de strekking van het artikel dat omwille van kostenbesparing, aannemers ervoor kiezen om minder weg af te zetten dan vanuit het oogpunt van veiligheid wenselijk is? Zo neen, waarom niet? Zo ja, hoe gaat u dit voorkomen? </vraag>
      <vraag nummer="3">Is het waar dat Rijkswaterstaat door de nieuwe contractvorm te weinig toezicht uitoefent op wegwerkzaamheden? Zo neen, waarom niet? Zo ja, acht u het dan juist dat de verantwoordelijkheid hiervoor bij aannemers ligt? </vraag>
      <vraag nummer="4">Leidt de huidige invulling van tijdsblokken binnen de weghuur tot meer files en een negatief beeld bij weggebruikers? </vraag>
      <vraag nummer="5">Ontbreekt het aan een financiële prikkel om wegafzettingen zo snel mogelijk te verwijderen? Zo neen, waarom? Zo ja, hoe gaat u deze prikkel aanbrengen? </vraag>
      <noten afkomstig="vraag">
         <noot nummer="1" datum="2006-02-7" bron="Zie Cobouw">Zie Cobouw, 7 februari 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja, het geciteerde artikel in Cobouw is mij bekend. </antwoord>
      <antwoord nummer="2">Uit de quick scan prestatiebestekken Rijkswaterstaat is gebleken dat de (veiligheids)richtlijnen voor verkeersmaatregelen niet altijd onverkort worden toegepast en dat daardoor incidenteel mogelijk verkeersonveilige situaties ontstaan. Dat baart mij zorgen. Met het treffen van verkeersmaatregelen zijn voor de aannemer kosten gemoeid – overigens ook zonder de toepassing van rijstrookhuur – en daardoor bestaat altijd het risico dat de richtlijnen minder nauwgezet worden gevolgd. Hoewel de aannemer verantwoordelijk is voor het naleven van het bestek en de richtlijnen, is Rijkswaterstaat zich bewust van dat potentiële risico en ziet daarom toe op de correcte en volledige toepassing van de noodzakelijke verkeersmaatregelen. </antwoord>
      <antwoord nummer="3">Nee. Het toezicht is bij innovatieve contracten weliswaar meer op afstand, maar vanwege het hiervoor genoemde potentiële risico van verkeersonveilige situaties volgt Rijkswaterstaat systematisch of aannemers de benodigde verkeersmaatregelen treffen, en grijpt waar nodig in. Dat betekent overigens niet dat inspecteurs van Rijkswaterstaat permanent aanwezig zijn. Ik hecht eraan op te merken dat de maatregelen die Rijkswaterstaat neemt om potentieel verkeersonveilige situaties te bestrijden, in de regel afdoende zijn. In dergelijke gevallen wordt de aannemer direct aangesproken. Indien het niet of onvoldoende treffen van maatregelen strijdig is met het contract wordt een sanctie opgelegd. In een enkel geval is sprake geweest van recidive en is de aannemer in gebreke gesteld. </antwoord>
      <antwoord nummer="4">In aanvulling op het voorgaande kan ik meedelen dat de huidige invulling van tijdsblokken en huurtarieven niet overal gelijk wordt toegepast. Momenteel worden de ervaringen met het systeem van rijstrookhuur verwerkt om te komen tot een uniforme en effectievere toepassing. Daarbij zal het systeem worden gecombineerd met venstertijden, waarbinnen (gedeeltelijke) wegafsluitingen zijn toegestaan. Door vensters te hanteren kunnen de vele wegwerkzaamheden op het netwerk beter worden geregisseerd en op elkaar worden afgestemd. </antwoord>
      <antwoord nummer="5">De effectiviteit van de financiële prikkel hangt af van de hoogte van de huurtarieven en de berekening van het huurtarief per tijdseenheid. Best practice lijkt vooralsnog de methode waarbij deze berekening per tijdseenheid wordt toegepast, ondanks de inspanningen die dit vereist voor het vaststellen van begin- en eindtijd van wegafsluitingen. Met deze methode is in Zuid-Holland reeds de nodige ervaring opgedaan. In potentie bouwt deze methode voldoende prikkels in om de verkeersmaatregelen zo spoedig mogelijk na het werk op te ruimen en zo een bijdrage te leveren aan een positief beeld bij de weggebruikers. Zoals gesteld in de antwoorden op vragen 2en 3 moeten aannemers en Rijkswaterstaat er daarbij wel voor zorgen dat deze financiële prikkel niet leidt tot verhoging van het risico op verkeersonveilige situaties. </antwoord>
      <noten afkomstig="antwoord"/>
   </antwoorden>
</kvr>
