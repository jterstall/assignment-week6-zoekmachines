<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ploeg (PvdA) over belastingbesparende BTW-constructies (Ingezonden 1 maart 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1208
</item>
         <item attribuut="Rubriek">Belastingen (Omzetbelasting)</item>
         <item attribuut="Trefwoorden">BTW</item>
         <item attribuut="Vindplaats">Kamervragen met antwoord 1994-1995, nr. 573, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Van der Ploeg</persoon>
         </item>
         <item attribuut="Datum_reaktie">1995-03-21</item>
         <item attribuut="Datum_indiening">1995-03-01</item>
         <item attribuut="Document-id">KVR1208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2 1169" allpagenumbers="2 1169 1170" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="573" onderwerp="" indiendatum="1995-03-1">
         <vrager partij="PvdA" oorsprong="parlement">Van der Ploeg</vrager>
         <vraagt-aan/>
      </vraagdata>
      <antwoorddata antwoorddatum="1995-03-21">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kunt u informatie verschaffen over de wijze waarop publiekrechtelijke lichamen (o.a. gemeentes) ter zake van o.a. onroerend goed de BTW ontgaan? </vraag>
      <vraag nummer="2" voetnoot="1">Heeft de belastingdienst met genoemde belastingbesparende BTW-constructies ingestemd? <voetnoot nummer="1"/>
      </vraag>
      <vraag nummer="3" voetnoot="2">Welke kwestie speelt er met betrekking tot de VINEX-projecten in het stadsgewest Haaglanden? Spitst deze kwestie zich met name toe op het feit dat over de toegekende Rijksbijdrage aan deze projecten BTW moet worden voldaan, terwijl het ministerie van Volkshuisvesting, Ruimtelijke Ordening en Milieubeheer dit ontkend zou hebben? <voetnoot nummer="2"/>
      </vraag>
      <vraag nummer="4">Bent u bereid deze kwestie zo spoedig mogelijk op te lossen met het oog op de planning van deze projecten? </vraag>
      <vraag nummer="5">Bent u bereid zo spoedig mogelijk duidelijkheid te verschaffen over bedoelde BTW-kwesties? </vraag>
      <noten afkomstig="vraag">
         <noot nummer="1" datum="1995-02-24" bron="Haagsche Courant">Haagsche Courant, 24 februari 1995</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1 2">Indien een gemeente <voetnoot nummer="1"/>nieuw onroerend goed gebruikt voor de uitoefening van overheidstaken, betekent dit dat de in de investeringen begrepen BTW niet voor aftrek in aanmerking komt. De gemeente wordt, net als een particulier, als eindconsument beschouwd. Door toepassing van een gekunstelde opzet wordt getracht toch aftrek te realiseren. In de bij deze antwoorden behorende bijlagen I en II worden enkele constructies nader toegelicht. <voetnoot nummer="2"/>Kort samengevat houden deze in dat niet de gemeente zelf het door haar te gebruiken pand aanschaft, doch dat de aanschaf plaatsvindt door een aan de gemeente gelieerde stichting (andere ondernemingsvormen komen ook voor) die daartoe speciaal is opgericht. Ook mogelijk is, dat de gemeente het nieuwe pand zelf aanschaft maar direct daarna de zeggenschap daarover overdraagt (juridische of economische eigendom, beperkt zakelijk recht) aan een stichting. De stichting verhuurt het pand vervolgens gedurende een periode van 10 jaren belast met BTW aan de gemeente. In feite cree¨ert de gemeente een situatie met BTW-heffing en vooraftrek waar normaal een vrijstelling zonder aftrek geldt. Tevens heeft de gemeente de hoogte van de huurprijs vaak in eigen hand en in die gevallen dus ook de omvang van de BTW-druk. Na ommekomst van de periode van 10 jaren zal het pand mogelijk aan de gemeente worden overgedragen. Een periode van 10 jaren wordt aangehouden, omdat de in aftrek gebrachte BTW op het onroerend goed binnen die periode nog kan worden herzien, indien de aard van het gebruik wijzigt. Na 10 jaren wordt het pand evenwel niet meer gevolgd en is de gepleegde aftrek definitief. De BTW-druk die voor de gemeente resteert bij toepassing van de constructie is, mede door het financieringsvoordeel wegens de BTW-aftrek ineens, beduidend lager dan de in de investeringskosten begrepen BTW (al snel circa 50% of minder daarvan). In de hiervoor weergegeven opzet vallen weliswaar verscheidene (rechts)handelingen waar te nemen met het oog op de aanschaf dan wel overdracht van het onroerend goed en de verhuur ervan door een ander dan de gemeente, doch de realiteit gebiedt te onderkennen, dat in de feitelijke verhoudingen en zeggenschap over het onroerend goed niet of nauwelijks een wijziging optreedt. </antwoord>
      <antwoord nummer="2">Uitgangspunt voor de Belastingdienst is, dat – uiteraard met eerbiediging van de wet en de jurisprudentie – niet wordt ingestemd met de toepassing van deze constructies en dat waar mogelijk de toepassing wordt tegengegaan. In de vraag wordt nog verwezen naar een in de Haagsche Courant van 24 februari 1995 opgenomen artikel. Voor zover op basis van dat artikel de indruk bestaat dat de betrokken inspecteur integraal zijn goedkeuring heeft verleend, is deze indruk niet juist. Dat artikel betreft overigens een zgn. «stadhuisconstructie» en is een goed voorbeeld van de in het antwoord op vraag 1 aangegeven wijze waarop gemeenten BTW-heffing pogen te ontgaan. </antwoord>
      <antwoord nummer="3">De kwestie inzake de in de vraag bedoelde VINEX-projecten heeft niet betrekking op het eventueel heffen van BTW over de rijksbijdrage. De bijdrage van het ministerie van Volkshuisvesting, Ruimtelijke Ordening en Milieubeheer (VROM) aan de VINEX-projecten in het stadsgewest Haaglanden (verder te noemen: Haaglanden) vormt in de thans voorliggende situatie naar mijn oordeel namelijk niet een vergoeding voor een prestatie die Haaglanden en/of de gemeenten in de kwaliteit van BTW-ondernemer verricht. Mitsdien is over die bijdrage als zodanig geen BTW verschuldigd. Bij de VINEX-projecten in Haaglanden is echter wel aan de orde de vraag of de BTW op de aanleg van straten, pleinen, plantsoenen e.d. in aftrek kan komen. De omzetbelastingwetgeving biedt daartoe blijkens vaste jurisprudentie van de Hoge Raad geen mogelijkheid. Het (doen) aanleggen van straten, pleinen e.d. is namelijk een activiteit die voor een gemeente niet tot ondernemerschap leidt. In de uitvoerende sfeer is, conform een toezegging gedaan tijdens de parlementaire behandeling van het wetsvoorstel tot introductie van het BTW-systeem in Nederland per 1 januari 1969, echter een regeling getroffen die ter zake cumulatie van BTW tegengaat. Op grond van die regeling zal een deel van de BTW op de straten, pleinen e.d. wel aftrekbaar kunnen zijn. De gekunstelde fiscale constructie van Haaglanden, die in bijlage III bij deze antwoorden nader is toegelicht, richt zich in feite op het verkrijgen van teruggaaf van de overblijvende, niet aftrekbare BTW. Dit bedrag wordt, zo heb ik begrepen, geschat op circa f 50 mln. Wat betreft de verwijzing naar de Haagsche Courant van 23 februari 1995, waarin staat dat de subsidie van VROM is afgestemd op een afspraak volgens welke een bedrag van f 50 mln. aan BTW niet zou behoeven te worden betaald, merk ik, mede namens mijn ambtgenoot van VROM, nog het volgende op. In het concept-VINEX uitvoeringsconvenant is overeengekomen (artikel 3) dat de rijksbijdrage in de grondkosten inclusief de eventueel verschuldigde BTW is. De rijksbijdrage is tussen het Rijk en Haaglanden overeengekomen mede op basis van een wederzijds aanvaard exploitatietekort voor de VINEX-bouwlokaties. De daarvan afgeleide rijksbijdrage, die voorziet in een dekking van circa 40% van het genoemde exploitatietekort, is vervolgens verhoogd met 17,5% BTW. In het in het convenant opgenomen bedrag is derhalve van de zijde van de rijksoverheid rekening gehouden met BTW. </antwoord>
      <antwoord nummer="4 en 5">Wat betreft de gevraagde duidelijkheid moge ik verwijzen naar het hiervoor vermelde uitgangspunt van de Belastingdienst. Voor het overige merk ik op dat reparatiewetgeving ter zake in voorbereiding is. Aangaande het verzoek om de VINEX-kwestie zo spoedig mogelijk op te lossen merk ik op dat er geen oplossing voor handen is in de fiscale sfeer. Het is niet mogelijk en naar mijn mening ook niet wenselijk de huidige wettelijke bepalingen en de vaste uitleg daarvan door de Hoge Raad te negeren in situaties als welke thans voorliggen. Met betrekking tot Haaglanden voeg ik hier nog aan toe dat Haaglanden op 11 februari 1994 het zgn. VINEX-akkoord op hoofdpunten heeft ondertekend. Op dat moment was bij Haaglanden bekend dat de BTW op de straten, pleinen e.d. niet volledig in aftrek kan worden gebracht. Het feit dat een, zowel in bestuurlijk als fiscaal opzicht, gekunstelde constructie wordt opgezet, vormt een duidelijke aanwijzing dat Haaglanden zich hiervan ook steeds terdege bewust is geweest. Desalniettemin is ingestemd met bedoeld akkoord op hoofdpunten, inclusief de daarin aangegeven financie¨le kaders (o.a. een bijdrage van VROM van f 263 mln.). </antwoord>
      <noten afkomstig="antwoord">
         <noot nummer="1">Het kan evengoed een provincie of een waterschap betreffen. Voorts moet niet worden vergeten, dat het ontgaan van de BTW-druk op nieuwbouw via constructies ook wordt toegepast door ondernemers die geheel of gedeeltelijk aftrek van omzetbelasting ontberen</noot>
         <noot nummer="2">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
