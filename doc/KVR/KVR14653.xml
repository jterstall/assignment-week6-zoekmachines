<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de minister en staatssecretaris van Binnenlandse Zaken en Koninkrijksrelaties en de minister van Defensie over de bescherming tegen biologische wapens. (Ingezonden 3 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14653
</item>
         <item attribuut="Inhoud">Vragen, in vervolg op eerdere vragen over dit onderwerp (Aanhangsel van de Handelingen II, 1997-1998, 1217), over de maatregelen die sinds 1998 genomen zijn om de risico's van een mogelijke aanslag met chemische en/of biologische wapens te voorkomen.</item>
         <item attribuut="Rubriek">Criminaliteit en openbare orde (Veiligheid) Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens Civiele verdediging Terrorisme</item>
         <item attribuut="Vindplaats">Kamervragen met antwoord 2001-2002, nr. 297, Tweede Kamer</item>
         <item attribuut="Vraagnr_bij_indiening">2010200610</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-11-22</item>
         <item attribuut="Datum_indiening">2001-10-03</item>
         <item attribuut="Document-id">KVR14653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="619" allpagenumbers="619 620" vetnummer="2010200610" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14653" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="297" onderwerp="" indiendatum="2001-10-3">
         <vrager partij="VVD" oorsprong="parlement">Van den Doel</vrager>
         <vraagt-aan>de minister en staatssecretaris van Binnenlandse Zaken en Koninkrijksrelaties en de minister van Defensie</vraagt-aan>
      </vraagdata>
      <antwoorddata antwoorddatum="2001-11-22">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties en de minister van Defensie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de vragen van de heer Cornielje en mijzelf van 2 april 1998 over de dreiging van een mogelijke aanslag met biologische wapens? <voetnoot nummer="1"/>
      </vraag>
      <vraag nummer="2">Welke acties heeft de regering sinds 1998 genomen om de risico’s van een mogelijke aanslag met chemische en/of biologische wapens te voorkomen? </vraag>
      <vraag nummer="3">Welke acties heeft naar aanleiding van uw antwoord het ministerie van Binnenlandse Zaken en Koninkrijksrelaties genomen met betrekking tot de opleiding en training van hulpverleningsdiensten? </vraag>
      <vraag nummer="4" voetnoot="2">Is de constatering dat de terroristische organisatie van Bin Laden ook heeft geëxperimenteerd met biologische wapens aanleiding voor u om extra maatregelen te nemen? <voetnoot nummer="2"/>Zo ja, waaruit bestaan die? Zo neen, waarom niet? </vraag>
      <vraag nummer="5">Beschikken hulpverleningsdiensten inmiddels over detectieapparatuur ten behoeve van biologische wapens? Zo nee, welke acties zijn er sinds 1998 dan uitgevoerd? </vraag>
      <vraag nummer="6">Overweegt de regering om evenals in de VS, op bepaalde plaatsen apparatuur te plaatsen ten behoeve van de detectie van biologische en chemische wapens? Zo neen, waarom niet? </vraag>
      <vraag nummer="7">Welke kortetermijnmaatregelen neemt de regering om de risico’s voor de bevolking tegen een mogelijke aanslag met biologische en/of chemische wapens te reduceren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1217" documentjaargang="1997-1998">Aanhangsel Handelingen, nr. 1217, vergaderjaar 1997–1998.</noot>
         <noot nummer="2">Algemeen Dagblad, 1 oktober jl. / Telegraaf Interneteditie, 30 september 2001 /www.msn.nl biologisch</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Een rijksbreed project NBC-terrorisme is in 2000 gestart met een NBC contactgroep en twee werkgroepen. BZK is daarbij coördinerend departement en daarin zijn BZ, Defensie, VROM, LNV, AZ en VWS vertegenwoordigd. Justitie, V&amp;W en EZ zijn agendalid. Voor nadere informatie over dit project verwijs ik u naar de brief van 7 februari 2001 van de staatssecretaris van BZK aan de Voorzitter van de Tweede Kamer (TK, 2000–2001, 27 400 VII, nr. 41). </antwoord>
      <antwoord nummer="3">Ingevolge de Wet rampen en zware ongevallen is het de verantwoordelijkheid van het college van burgemeester en wethouders om te bevorderen dat oefeningen worden gehouden. Er zijn reeds diverse initiatieven genomen om het oefenen binnen de rampenbestrijding te bevorderen (Kamerstukken II 1998–1999, 26 444, nr. 1). Extra impulsen volgden naar aanleiding van de rapportages van de commissie Oosting en de commissie Alders. Tien actiepunten hebben betrekking op opleiden en oefenen. De intensivering van het beleid inzake opleidingen en oefenen van de brandweer en de Geneeskundige Hulpverlening bij Ongevallen en Rampen (GHOR) heeft mede betrekking op het terrein van NBC terrorisme. Voor opleiden en oefenen ter verbetering van de voorbereiding van de rampenbestrijding en crisisbeheersing, is een apart project gestart. In de brief van 12 oktober 2001 (TK 27 157, nr. 44) bent u over de voortgang van de beleidsinitiatieven geïnformeerd. Het uitgangspunt bij alle voor te stellen NBC-maatregelen is dat wordt aangesloten bij de bestaande structuren. Het Nederlands Instituut voor Brandweer en Rampenbestrijding (Nibra) ontwikkelt een module NBC terrorisme. Tevens beschikt Defensie over expertise op het gebied van opleidingen/trainingen/oefeningen op NBC-gebied. Onderzocht zal worden op welke wijze de deskundigheid van Defensie ook voor civiele doeleinden kan worden benut en hoe de samenwerking gestalte kan krijgen. </antwoord>
      <antwoord nummer="4">Over de intensiveringen op het gebied van NBC terrorisme verwijs ik u naar de voortgangsrapportage m.b.t. actieplan Terrorismebestrijding en Veiligheid, die op 26 oktober jl. aan uw Kamer is aangeboden. </antwoord>
      <antwoord nummer="5">Binnen de hulpverleningsdiensten zijn geen biologische detectiemiddelen voorradig. Reguliere ziektegevallen worden gemonitored via de GGD’s. Maatregelen zijn getroffen om de inzet van de Milieu Ongevallen Dienst (MOD) van het RIVM te versterken. Met TNO/PML is een samenwerkingsovereenkomst aangegaan. Binnen het onderzoeksprogramma van TNO ten behoeve van Defensie wordt aandacht aan detectieapparatuur ten behoeve van biologische wapens besteed. Twee systemen zijn ontwikkeld (ten behoeve van anthrax en botulisme). Deze systemen zijn momenteel nog niet in productie. Daarnaast vindt aanvullend onderzoek terzake plaats. Daarnaast wordt in internationaal verband aandacht besteed aan de problematiek van de detectie en identificatie van biologische wapens. Momenteel worden binnen Defensie enkele Amerikaanse «hand-held test kits» beproefd. Deze systemen zijn bedoeld voor een beperkte «detectie» van biologische wapens te velde, op basis waarvan bepaalde tactische en medische maatregelen kunnen worden genomen. Bij deze systemen is geen sprake van een daadwerkelijke «identificatie» van het gebruikte biologische middel. Aan civiel-militaire samenwerking op onderzoeksgebied wordt aandacht besteed. TNO heeft daartoe het initiatief genomen. Samenwerking op het gebied van detectie, identificatie van biologische agentia en geneeskundige maatregelen komt daarbij aan de orde. </antwoord>
      <antwoord nummer="6">Er wordt niet overwogen preventief speciale stationaire detectieapparatuur voor biologische en chemische stoffen te plaatsen, vanwege de veelheid aan mogelijke inzetbare biologische en chemische agentia en de diversiteit aan plaatsen waar deze kunnen worden ingezet. Detectiemiddelen bestaan slechts voor een zeer beperkt aantal stoffen. De toegevoegde waarde van het plaatsen van een stationair systeem is gezien de beperkte functionaliteit gering. Zie hiervoor ook de beantwoording van vraag 5; bij deze systemen is geen sprake van een daadwerkelijke «identificatie» van het gebruikte biologische middel. </antwoord>
      <antwoord nummer="7">Voor kortetermijnmaatregelen verwijs ik u naar de voortgangsrapportage m.b.t. actieplan Terrorismebestrijding en Veiligheid, die op 26 oktober jl. aan uw Kamer is aangeboden. </antwoord>
      <noten afkomstig="antwoord"/>
   </antwoorden>
</kvr>
