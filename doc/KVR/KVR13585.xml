<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de minister van Volksgezondheid, Welzijn en Sport over de vaststelling van het belastbaar inkomen ondernemers i.v.m. mogelijke verplichte toetreding tot het ziekenfonds. (Ingezonden 29 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13585
</item>
         <item attribuut="Inhoud">Vragen over de gevolgen van het nieuwe belastingstelsel voor zelfstandige ondernemers in verband met de bepaling van het belastbaar inkomen in relatie tot de ziektekostenverzekering.</item>
         <item attribuut="Rubriek">Bedrijfsleven en industrie (Ondernemingen) Gezondheidszorg (Zorgverzekeringen)</item>
         <item attribuut="Trefwoorden">Zelfstandigen Ziekenfondsverzekering</item>
         <item attribuut="Vindplaats">Kamervragen met antwoord 2000-2001, nr. 1106, Tweede Kamer</item>
         <item attribuut="Vraagnr_bij_indiening">2000108740</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">2001-04-25</item>
         <item attribuut="Datum_indiening">2001-03-29</item>
         <item attribuut="Document-id">KVR13585</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2299" allpagenumbers="2299 2300" vetnummer="2000108740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13585" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1106" onderwerp="" indiendatum="2001-03-29">
         <vrager partij="CDA" oorsprong="parlement">Dankers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-04-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat, als gevolg van de invoering van het nieuwe belastingstelsel, de bepaling van het belastbaar inkomen van zelfstandige ondernemers veranderd kan zijn, in verband met het optellen van bijvoorbeeld inkomsten uit vermogen bij de meestverdienende partner (niet zijnde de zelfstandige ondernemer)? </vraag>
      <vraag nummer="2">Is het u, ter verduidelijking, bekend dat onder het «oude regime» inkomsten uit vermogen voor de bepaling van het belastbaar inkomen moesten worden opgeteld bij de meestverdienende partner (niet zijnde zelfstandige ondernemer) en dat onder het «nieuwe regime» gekozen kan worden bij wie de inkomsten uit vermogen worden opgeteld (i.c. bij de meestverdienende of de minstverdienende partner)? </vraag>
      <vraag nummer="3">Is het u voorts bekend dat het voor ondernemers in deze situatie nog enkele jaren kan duren voordat zij weer verplicht uit het ziekenfonds moeten? Is het u tevens bekend dat sommigen daardoor niet vallen onder de «driejaarstermijn» waarbinnen ze bij hun oude particuliere ziektekostenverzekeraar tegen de oude voorwaarden worden teruggenomen? </vraag>
      <vraag nummer="4">Hoe beoordeelt u het gestelde in bovengestelde vragen? Bent u bereid om de zelfstandigen in kwestie op enigerlei wijze tegemoet te komen? Zo ja, op welke termijn? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2">Het is mij bekend dat de Wet op de inkomstenbelasting 1964 op andere wijze invulling geeft aan het begrip belastbaar inkomen (verzamelinkomen) dan de Wet Inkomstenbelasting 2001. Met name ten aanzien van inkomsten uit vermogen geldt dat er, in tegenstelling tot de Wet op de inkomstenbelasting 1964, sprake is van vrije toerekening tussen de partners. Dit heeft consequenties voor belastingplichtigen, dus ook voor zelfstandige ondernemers. Zij hebben de mogelijkheid hun inkomsten uit vermogen in het eigen inkomen op te nemen. </antwoord>
      <antwoord nummer="3 en 4">Het is een gegeven dat ondernemers van jaar tot jaar wisselende inkomens kunnen hebben. Die situatie wordt niet alleen veroorzaakt door veranderende bedrijfsresultaten maar ook door wijzigingen in de fiscale wetgeving. De door het lid Dankers nu naar voren gebrachte wijziging van de fiscale wetgeving vormt er bijvoorbeeld zo een. Om deze veranderingen in het inkomen enigszins te neutraliseren heeft de wetgever er, in nauw overleg met MKB- en LTO-Nederland, voor gekozen om voor de inkomenstoets voor zelfstandigen een uit meerdere jaren bestaand refertetijdvak te hanteren. Een gevolg hiervan is dat wijzigingen in de inkomenssituatie van zelfstandigen eerst geleidelijk aan doorwerken in de toetsing omdat getoetst wordt aan een meerjarig gemiddeld inkomen. Uiteraard is het mogelijk dat ook bij toepassing van het systeem van toetsing aan een meerjarig gemiddeld inkomen een zelfstandige op een gegeven ogenblik niet langer in aanmerking komt voor verzekering ingevolge de Ziekenfondswet en aangewezen raakt op de particuliere verzekeringsmarkt. Achtereenvolgende kabinetten hebben onderkend dat zich op die particuliere verzekeringsmarkt acceptatieproblemen kunnen voordoen, als die waarop het lid Dankers doelt. Die worden onder meer veroorzaakt doordat laatstgenoemde markt niet de solidariteit kent die in de ziekenfondsverzekering bestaat als gevolg van het systeem van verzekering van rechtswege, waarbij de betrokkenen niet de keuze wordt gelaten op grond van een individuele belangenafweging al dan niet verzekerd te zijn. De mogelijkheden voor de wetgever om iets te doen aan maatschappelijk ongewenste gevolgen van de acceptatievrijheid in de particuliere markt zijn zeer beperkt. Tegen die achtergrond beziet het kabinet, zoals aangekondigd in het Regeerakkoord, in deze kabinetsperiode of het wenselijk is om voor de langere termijn verdergaande aanpassingen van het verzekeringsstelsel voor te bereiden. </antwoord>
      <noten afkomstig="antwoord"/>
   </antwoorden>
</kvr>
