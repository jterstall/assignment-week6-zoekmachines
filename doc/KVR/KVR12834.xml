<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de minister van Volkshuisvesting, Ruimtelijke Ordening en Milieubeheer over munitie-opslag in Den Helder. (Ingezonden 24 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12834
</item>
         <item attribuut="Inhoud">Vragen over de vergunning voor munitie-opslag en een woonvergunning in Den Helder die met elkaar in strijd zouden zijn. De bewoners van de woonwagens in de buurt van de munitie-opslag lopen gevaar bij ontploffing.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Veiligheidsbeleid en defensie (Overig) Volkshuisvesting (Overig)</item>
         <item attribuut="Trefwoorden">Munitie Openbare orde en veiligheid Vergunningen</item>
         <item attribuut="Vindplaats">Kamervragen met antwoord 2000-2001, nr. 440, Tweede Kamer</item>
         <item attribuut="Vraagnr_bij_indiening">2000102820</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2000-12-22</item>
         <item attribuut="Datum_indiening">2000-11-24</item>
         <item attribuut="Document-id">KVR12834</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="913" allpagenumbers="913 914" vetnummer="2000102820" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12834" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="440" onderwerp="" indiendatum="2000-11-24">
         <vrager partij="PvdA" oorsprong="parlement">Kortram</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-12-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is er voor de munitie-opslag in Den Helder een vergunning afgegeven? Zo ja, wanneer en welke? </vraag>
      <vraag nummer="2">Is het waar dat in veiligheidszone B van de plofzone van de munitiebunkers, al jarenlang woonwagens staan, terwijl er in dit gebied geen bebouwing is toegestaan? Zo ja, hoe is deze afgifte van een vergunning te rijmen met de aanwezigheid van woonfuncties binnen dit gebied? </vraag>
      <vraag nummer="3">Is het waar dat naast woonwagens, kantoren sportvoorzieningen en wegen ook een haventerrein met chemicalieën, een olie-opslagplaats en een gasbehandelingsstation van de NAM in dit gebied aanwezig zijn? Is er hierdoor, bij gevaar, kans op een kettingreactie? Zo ja, moeten deze knelpunten dan niet integraal aangepakt worden? </vraag>
      <vraag nummer="4">Kunnen door de herschikking van munitiebunkers de bewoners veilig wonen in de plofzone? Vormt deze herschikking uitgangspunt voor de actuele risico-analyse van TNO? </vraag>
      <vraag nummer="5">Is het waar dat Defensie richting gemeente Den Helder steeds het standpunt heeft geventileerd dat de bewoners in deze plofzone geen gevaar lopen? </vraag>
      <vraag nummer="6">Klopt het dat gemeente Den Helder deze woonwagenbewoners een verklaring heeft laten tekenen waarin laatstgenoemden aangeven op de hoogte te zijn van het gevaar dat zij lopen? </vraag>
      <vraag nummer="7" voetnoot="1">Moet uit uw brief van 10 november jl. <voetnoot nummer="1"/>worden afgeleid, dat de gemeente Den Helder voor het laatst in 1984, dus 16 jaar geleden, met de bewoners van de woonwagens overleg heeft gevoerd over de gevarenzone? </vraag>
      <vraag nummer="8">Heeft de gemeente Den Helder in de afgelopen 20 jaar vervangende standplaatsen/woningen aan de woonwagenbewoners aangeboden? Zo ja, hoe vaak en wanneer is dat gebeurd? Hoe vindt u dat de gemeente Den Helder zich van haar zorgtaak gekweten heeft? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 400 XI" documentnummer="41">Kamerstuk 27 400 XI, nr. 41</noot>
      </noten>
   </vragen>
   <antwoorden aantal="8">
      <antwoord nummer="1">Ja, op 31 maart 2000 is een vergunning op grond van de Wet milieubeheer verleend. </antwoord>
      <antwoord nummer="2">Ja, in de B-zone rond het munitiecomplex ’t Kuitje te Den Helder liggen 3 woningen en een woonwagencentrum met 11 standplaatsen. De woningen waren reeds aanwezig bij de oprichting en in gebruik name van het munitiecomplex in 1957. De eerste vergunning voor het munitiecomplex op grond van de Hinderwet is verleend op 8 februari 1957. De huidige locatie van het woonwagencentrum aan de G.P. Blankmanstraat is in 1967 betrokken en in 1977 officieel in gebruik genomen. Bij de oprichting van het munitiecomplex in 1957 was nog geen sprake van veiligheidszones rond het complex. De eerste discussies over de noodzaak van veiligheidszones rond munitiecomplexen dateren uit 1967, het jaar waarin ook het woonwagencentrum werd betrokken. Achteraf constateer ik dat de veiligheidszones geen rol hebben gespeeld bij de keuze van de locatie voor het bedoeld woonwagencentrum in de periode voor de inrichting en ingebruikname in 1967 en de officiële ingebruikname in 1977. In de circulaire van de toenmalige staatssecretaris Van Houwelingen mede namens de minister van VROM is (in 1988) het beleid vastgelegd ten aanzien van objecten en activiteiten binnen de veiligheidszones die strijdig zijn met de beperkingen die binnen de veiligheidszones gelden. Dit betekent dat in geval van strijdige situaties een risicoanalyse moet worden opgesteld om vast te stellen of de risico’s binnen de veiligheidszones aanvaardbaar zijn. Bij de verlening van de vergunningen voor ’t Kuitje zijn de veiligheidszones niet door VROM gecontroleerd en is niet nagegaan of er voor het munitiecomplex een risicoanalyse was opgesteld die representatief was voor de te vergunnen situatie. Het gebruik binnen mijn departement was dat het advies van de wettelijk adviseur bij de directie materieel van de Koninklijke Landmacht, die op grond van de Wet milieubeheer moet worden ingeschakeld bij de vergunningverlening voor inrichtingen die betrekking hebben op munitie, vuurwerk en explosieven, deze aspecten voldoende afdekte. Inmiddels heb ik deze situatie veranderd en worden er door mij geen vergunningen meer verleend waarvoor deze aspecten niet expliciet zijn getoetst door ambtenaren van mijn ministerie. </antwoord>
      <antwoord nummer="3">In de omgeving van het munitiecomplex liggen, – het haventerrein westoever waar ook chemicaliën zijn opgeslagen, – een gasbehandelingsstation van de NAM en – een olie-opslag van KBS (Kruijff Bunker Services). Het haventerrein westoever en het gasbehandelingsstation liggen buiten de veiligheidszones van het munitiecomplex. KBS ligt in de B-zone van het munitiecomplex en het is denkbaar dat de opslagtanks lek en in brand raken bij een calamiteit op het munitiecomplex. De opslagtanks staan in betonnen opvangbakken die de gehele inhoud van tanks kunnen bevatten. TNO wordt gevraagd bij de afronding van de risico-analyse (zie het antwoord op vraag 4) dit scenario te analyseren. </antwoord>
      <antwoord nummer="4">Zoals ik u reeds in mijn antwoord van 10 november 2000, kenmerk KV12000131732, op uw op 20 juni 2000 gestelde vragen heb medegedeeld, heeft een herschikking van de belegging in de munitiebunkers plaats gevonden. Herbelegging is uitgangspunt geweest voor de door TNO uitgevoerde risicoanalyse. De resultaten van de concept-risicoanalyse van TNO duiden er op dat voor de woonwagenbewoners nabij ’t Kuitje wordt voldaan aan de normen die in de nota Van Houwelingen zijn opgenomen voor het individueel- en groepsrisico, de definitieve risicoanalyse is naar verwachting over enkele weken gereed. In dit stadium wil ik niet vooruitlopen op mijn oordeel over de risicoanalyse omdat op een aantal punten nog opheldering en aanvulling door TNO nodig is. Daarnaast zal ik nog in overleg treden met mijn collega van Defensie over de vraag of de lessen die we trekken uit de vuurwerkramp te Enschede gevolgen heeft voor het beleid voor de externe veiligheid bij munitieopslagen, zoals neergelegd in de circulaire Van Houwelingen. </antwoord>
      <antwoord nummer="5">Vanuit het ministerie van Defensie zijn nooit signalen richting de gemeente uitgegaan die erop duiden dat de woonwagenbewoners een onaanvaardbaar gevaar lopen. </antwoord>
      <antwoord nummer="6">Nee, de gemeente Den Helder heeft nooit de intentie gehad de woonwagenbewoners een dergelijke verklaring te laten tekenen. </antwoord>
      <antwoord nummer="7">Op het moment van de vuurwerkramp te Enschede was het 16 jaar geleden dat de gemeente Den Helder voor het laatst met de bewoners van het woonwagencentrum overleg heeft gevoerd over de ligging van het woonwagencentrum in de veiligheidszone van ’t Kuitje. In relatie hiermee wijst de gemeente erop dat de provincie Noord-Holland in het kader van haar ontwerp-Woonwagenplan 1987–1991, een onderzoek aankondigde naar de ligging van het woonwagencentrum in de plofzone. Dit werd gepubliceerd in het Noordhollands Dagblad/Helderse Courant van 4 december 1986. Bij brief van 26 juli 1988, kenmerk 7/263, aan het dagelijks bestuur van de Gemeenschappelijke Regeling Woonwagenvoorzieningen in de Kop van Noord-Holland te Schagen, merkt het provinciaal bestuur van Noord-Holland op, «dat zowel uit oogpunt van wegverkeerslawaai, vliegtuiglawaai, alsook ten aanzien van de zogenoemde plofzone geen belemmeringen voor de handhaving van dit centrum bestaan». </antwoord>
      <antwoord nummer="8">Er van uitgaande, dat hiermee bedoeld wordt het aanbieden van vervangende standplaatsen of woonruimte elders in deze gemeente om bij acceptatie ervan de daardoor vrijkomende standplaatsen op het woonwagencentrum aan de G.P. Blankmanstraat te kunnen opheffen, hebben dergelijke aanbiedingen niet plaatsgehad. Dit houdt onder meer verband met het antwoord op vraag 7. Mede in dit licht bezien, is de gemeente Den Helder van mening dat zij haar zorgtaak tot op heden naar behoren vervult. </antwoord>
      <noten afkomstig="antwoord"/>
   </antwoorden>
</kvr>
