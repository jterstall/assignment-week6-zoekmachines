<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser (D66), Swildens-Rozendaal (PvdA), M.B. Vos (GroenLinks) en Stellingwerf (RPF) aan de staatssecretaris van Landbouw, Natuurbeheer en Visserij over het afmaken van 440 grondeekhoorns op Schiphol. (Ingezonden 15 april 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9275
</item>
         <item attribuut="Inhoud">Vragen over het doden van 440 grondeekhoorns op doorreis op Schiphol, vanwege ontoereikende export- en gezondheidsdocumenten.</item>
         <item attribuut="Rubriek">Natuur (Dierenbescherming) Veeteelt (Dierenvervoer)</item>
         <item attribuut="Trefwoorden">Dierenbescherming Dierenvervoer</item>
         <item attribuut="Vindplaats">Kamervragen met antwoord 1998-1999, nr. 1284, Tweede Kamer</item>
         <item attribuut="Vraagnr_bij_indiening">2989911600</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="PvdA">Swildens-Rozendaal</persoon>
            <persoon partij="GroenLinks">M.B. Vos</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1999-04-29</item>
         <item attribuut="Datum_indiening">1999-04-15</item>
         <item attribuut="Document-id">KVR9275</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2545" allpagenumbers="2545 2546" vetnummer="2989911600" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9275" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1284" onderwerp="" indiendatum="1999-04-15">
         <vrager partij="D66" oorsprong="parlement">Augusteijn-Esser</vrager>
         <vrager partij="PvdA" oorsprong="parlement">Swildens-Rozendaal</vrager>
         <vrager partij="GroenLinks" oorsprong="parlement">M.B. Vos</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-04-29">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van 440 grondeekhoorns die, afkomstig uit Peking en op doorreis naar Athene, 12 april jl. op Schiphol zijn afgemaakt op grond van ontoereikende export- en gezondheidsdocumenten? <voetnoot nummer="1"/>
      </vraag>
      <vraag nummer="2">Waarom zijn de dieren gedood en is er niet gekozen voor repatriëring of opvang? Is er bijvoorbeeld contact gezocht met opvangcentra voor uitheemse dieren zoals Stichting AAP? Zo neen, waarom niet? </vraag>
      <vraag nummer="3">Hoe is het mogelijk dat een dergelijke zending zonder de benodigde papieren door Schiphol geaccepteerd kon worden? </vraag>
      <vraag nummer="4">Wat bent u van plan om herhaling van bovengenoemde praktijk te voorkomen? </vraag>
      <vraag nummer="5">Hoe staat het de eerdere toezeggingen aan de Tweede Kamer (tijdens de plenaire behandeling van de Wet BUDEP, 5 juni 1997) om criteria en een methodiek te ontwikkelen voor de opvang van geconfisceerde dieren en de repatriëring ervan? Wanneer wordt de Kamer hierover ingelicht? </vraag>
      <vraag nummer="6">Wanneer wordt de Kamer op de hoogte gesteld van de resultaten van het toegezegde onderzoek (plenaire behandeling Wet BUDEP, 5 juni 1997) naar een onafhankelijke coördinatie voor de bestemming, waaronder repatriëring en opvang, van geconfisceerde dieren? </vraag>
      <vraag nummer="7">Is het waar dat de AID hogere prioriteit geeft aan de controle op het terrein van soortenbescherming dan aan de controle op basis van gezondheids- en welzijnsoverwegingen? Welk beleid ligt hieraan ten grondslag? </vraag>
      <noten afkomstig="vraag">
         <noot nummer="2"/>
         <noot nummer="1" datum="1999-04-13" bron="Volkskrant">Volkskrant, 13 april 1999</noot>
         <noot nummer="2" datum="1999-04-4" bron="tv-uitzending " titel="BV De Wereld">tv-uitzending «BV De Wereld», 4 april 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Bij niet naleving van de veterinaire voorschriften voor het in Nederland brengen van levende dieren uit derde landen, staan mij, al naar gelang de ernst van de overtreding en het daaraan gelieerde veterinaire risico, verschillende mogelijkheden ter beschikking. De betreffende partij eekhoorns ging niet vergezeld van het voor import benodigde veterinaire gezondheidscertificaat. Door het ontbreken van een dergelijk certificaat bestond geen zekerheid dat de betreffende partij voldeed aan de voor invoer geldende eisen. Bijgevolg ontbrak elke veterinaire garantie en mocht de partij derhalve niet in de EU worden ingevoerd. Daarnaast zij vermeld dat de gezondheidstoestand van de dieren zodanig was dat een rabiësbesmetting niet uitgesloten kon worden en daarmee een potentiële bedreiging voor de volks- en diergezondheid bestond. Opvang van de dieren buiten Schiphol was derhalve niet mogelijk, mede gelet op de daarmee gemoeide veterinaire risico’s. Om die reden is geen contact opgenomen met de Stichting AAP. Repatriëring behoorde volgens opgave van de betrokken vervoerder in verband met het op dat moment ontbreken van beschikbare vliegtuigen niet tot de mogelijkheden. </antwoord>
      <antwoord nummer="3 en 4">Ik betreur het dat dergelijke zendingen plaatsvinden. De Nederlandse overheid kan echter niet verhinderen dat vervoerders zendingen waarbij de vereiste invoerdocumenten ontbreken toch ten behoeve van het vervullen van de formaliteiten bij invoer op Nederlands grondgebied aan de autoriteiten aanbieden. Indien bij aanbieding in Nederland blijkt dat de zending niet aan de geldende voorschriften voldoet, zal zoveel mogelijk sanctionerend worden opgetreden. Al naar gelang de situatie worden specifieke (veterinaire) maatregelen getroffen op kosten van de betrokkene, dan wel vindt onder verantwoordelijkheid van het Openbaar Ministerie strafrechtelijke vervolging plaats. </antwoord>
      <antwoord nummer="5 en 6">Tijdens de algemene beraadslaging in de Tweede Kamer op 5 juni 1997 inzake de Wijziging van de Wet bedreigde uitheemse dier- en plantensoorten is door de toenmalige Minister van Landbouw, Natuurbeheer en Visserij toegezegd dat u nader wordt ingelicht over de opvang van in beslag genomen dieren nadat hierover door de Stichting Nationaal Onderzoek Dierentuinen (NOD) advies is uitgebracht. Inmiddels is het advies, dat zich richt op de opvang van beschermde uitheemse dieren die in het kader van strafrechtelijke procedures ter handhaving van de Wet budep in beslag zijn genomen alsmede op dieren waarvan door de overtreder afstand is gedaan, beschikbaar. Ten aanzien van de 440 eekhoorns zij overigens opgemerkt dat zij niet onder de werkingssfeer van de Wet budep vallen. In het advies worden aanbevelingen gedaan om de procedure en structurering van de opvang te verbeteren. Na bestudering van het advies, ben ik in overleg getreden met de NOD, de Dierenbescherming alsmede met organisaties die werkzaam zijn op het gebied van de dierenopvang. Zowel het advies als het overleg met genoemde organisaties spelen een belangrijke rol in de beleidsontwikkeling op voornoemd terrein. Zodra de fase van beleidsvorming is afgerond, hetgeen ik binnenkort verwacht, zal ik u daarover nader informeren. Dit alles laat de veterinaire regelgeving overigens onverlet. Reeds in dit stadium deel ik u mede dat ik overweeg een coördinatiepunt in te stellen die gegevens over inbeslagname, aantal opgevangen dieren en beschikbare ruimte in opvanginstellingen registreert. Voor daartoe op te stellen contracten zullen slechts opvanginstellingen in aanmerking worden genomen die voldoen aan bepaalde in het advies aangegeven kwaliteitseisen voor een verantwoorde opvang van dieren. Het coördinatiepunt zal allereerst een rol spelen bij de eerste plaatsing van dieren. Hiermee wordt beoogd de problemen die zich bij de opvang van grote partijen in beslag genomen dieren in het verleden hebben voorgedaan, zoveel mogelijk te voorkomen. De uitvoering van het opvangbeleid zal door het coördinatiepunt worden geëvalueerd in overleg met vertegenwoordigers van de NOD, particuliere opvangcentra en de Dierenbescherming. Op deze wijze wordt invulling gegeven aan de wens van de Tweede Kamer tot een onafhankelijk begeleidend overleg. Ook bij het vinden van definitieve bestemmingen voor de dieren zal het coördinatiepunt actief zijn. Het zal de daadwerkelijke mogelijkheden voor repatriëring onderzoeken en indien mogelijk de terugzending initiëren en begeleiden. Wanneer repatriëring niet mogelijk is, dient het coördinatiepunt de mogelijkheden tot plaatsing van dieren in dierentuinen in binnen- en buitenland, in gespecialiseerde opvangcentra dan wel de deelname aan internationale fokprogramma’s, te onderzoeken en te coördineren. Euthanasie vormt voor mij geen optie, tenzij dat in verband met dierenwelzijn, veterinaire en/of volksgezondheidsredenen noodzakelijk is. </antwoord>
      <antwoord nummer="7">Neen. De AID geeft geen hogere prioriteit aan de controle op het terrein van de soortenbescherming, zoals de Wet bedreigde uitheemse dier- en plantensoorten (Wet budep), dan aan de controle op basis van de Gezondheids- en welzijnswet voor dieren (GWWD). De wijze waarop de AID betrokken is bij de handhaving van één van genoemde wetten is evenwel verschillend. Dit vloeit voort uit het feit dat op pragmatische wijze aansluiting is gezocht bij de verdeling van werkzaamheden tussen verschillende diensten aan wie op basis van genoemde wetten toezichthoudende bevoegdheden zijn verleend. Het controlebeleid van de AID met betrekking tot de GWWD en de Wet budep is op Schiphol als volgt georganiseerd: Met het toezicht op de naleving van de GWWD zijn, naast ambtenaren van de AID, onder andere ambtenaren van de RVV belast. Aangezien Schiphol in de zin van de communautaire veterinaire regelgeving erkend is als inspectiepost aan de grens zijn daar uit dien hoofde permanent ambtenaren van de RVV aanwezig. Derhalve bestaat er ter zake van de uitoefening van toezichthoudende bevoegdheden geen noodzaak voor een gelijktijdige AID-aanwezigheid. In tegenstelling tot deze toezichthoudende bevoegdheden hebben slechts ambtenaren van de AID opsporende bevoegdheden. Met de RVV is dan ook afgesproken dat wanneer ambtenaren van de RVV in het kader van de uitoefening van hun toezichthoudende bevoegdheid het vermoeden hebben van op basis van de GWWD gepleegde strafbare feiten, zij onmiddellijk de AID waarschuwen. Naar aanleiding hiervan wordt door de AID een onderzoek ingesteld dat kan resulteren in een proces-verbaal. In het kader van de Wet budep zijn aan ambtenaren van de AID toezichthoudende en opsporingsbevoegdheden verleend. Aan ambtenaren van de RVV zijn op grond van genoemde wet geen bevoegdheden verleend. In situaties waarbij AID-controleurs op Schiphol controles of opsporingsonderzoeken doen naar overtredingen van de Wet budep, beoordelen zij eveneens of er van overtredingen van de GWWD sprake is. </antwoord>
      <noten afkomstig="antwoord"/>
   </antwoorden>
</kvr>
