<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Volksgezondheid, Welzijn en Sport over de mogelijke korting op het honorariumlumpsum en het «volumegat». (Ingezonden 12 augustus 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18416
</item>
         <item attribuut="Inhoud">Vragen naar aanleiding van de uitspraak in het kort geding, aangespannen door mediache specialisten en directies van enkele ziekenhuizen tegen de beleidsregel van het College Tarieven Gezondheidszorg (CTG) inzake de korting op de honorariumlumpsum op basis van het zogeheten 'volumegat' van de toenmalige VWS-minister Bomhoff.</item>
         <item attribuut="Rubriek">Gezondheidszorg (Medische beroepen) Gezondheidszorg (Subsidies)</item>
         <item attribuut="Trefwoorden">Intramurale gezondheidszorg Medische specialisten</item>
         <item attribuut="Vindplaats">Kamervragen met antwoord 2002-2003, nr. 1835, Tweede Kamer</item>
         <item attribuut="Vraagnr_bij_indiening">2020315870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2003-09-01</item>
         <item attribuut="Datum_indiening">2003-08-12</item>
         <item attribuut="Document-id">KVR18416</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3847" allpagenumbers="3847 3848 3849" vetnummer="2020315870" code="0203tkkvr1835" lopendefooter="Tweede Kamer, vergaderjaar 2002–2003, Aanhangsel" filenaam="KVR18416" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1835" onderwerp="" indiendatum="2003-08-12">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-09-1">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van de uitspraak in het kort geding, aangespannen door medisch specialisten en directies van enkele ziekenhuizen tegen de beleidsregel van het College Tarieven Gezondheidszorg (CTG) inzake de korting op de honorariumlumpsum op basis van het zogeheten «volumegat» van Bomhoff? <voetnoot nummer="1"/>
      </vraag>
      <vraag nummer="2">Is het waar dat er in de periode van de budgettering waarschijnlijk veel meer specialistische verrichtingen hebben plaatsgevonden dan er zijn geadministreerd en door uw ambtsvoorganger in zijn berekening zijn meegenomen? Heeft uw ambtsvoorganger Bomhoff feitelijk onderzoek doen plaatsvinden naar de oorzaak en omvang van dit volumegat voordat de korting werd opgelegd? Zo neen, gaat u dat dan alsnog doen? </vraag>
      <vraag nummer="3" voetnoot="2">Bent u bekend met de uitspraak van CTG-voorzitter Scheerder naar aanleiding van het feit dat rechtbanken de Wet tarieven gezondheidszorg verschillend zouden interpreteren, en zijn verzoek om één rechtbank aan te wijzen voor dergelijke zaken? <voetnoot nummer="2"/>Op grond van welk wetsartikel kunt u één rechtbank aanwijzen voor dergelijke zaken? En kan dit ook bij andere zaken, zoals bijvoorbeeld asielzaken? </vraag>
      <vraag nummer="4">Deelt u de mening dat een zorgvuldige overgangsperiode een vereiste is bij de overgang van het ene naar het andere bekostigingssysteem? Deelt u de zienswijze dat een nieuw bekostigingssysteem pas kan worden ingevoerd als alle ziekenhuizen en medici daar ook voldoende op zijn voorbereid? </vraag>
      <vraag nummer="5">Deelt u de mening dat ook voor de invoering van een financieringssysteem gebaseerd op diagnosebehandelcombinaties (DBC’s) per 1 januari 2004 een zorgvuldige overgangsperiode noodzakelijk is? </vraag>
      <vraag nummer="6">Hoe verlopen de experimenten met DBC’s op dit moment in Nederland? Hoe worden deze experimenten gemonitored en wanneer worden de resultaten voorgelegd aan de Tweede Kamer? Kan de Tweede Kamer ervan uitgaan dat dit in elk geval gebeurt vóór de invoering van het nieuwe financieringssysteem? </vraag>
      <vraag nummer="7">Hoeveel geslaagde experimenten met DBC’s zijn u bekend uit andere landen? Is het juist dat in de Verenigde Staten een aantal Health Maintenance Organizations en verzekeraars weer van een soortgelijke financieringssystematiek gebaseerd op Diagnostic Related Groups, zijn afgestapt in verband met de fraudegevoeligheid? Zo ja kunt u de Tweede Kamer hierover informeren? </vraag>
      <vraag nummer="8">Is het waar dat de invoering van DBC’s in het kader van de privacywetgeving kan leiden tot ongeoorloofde overdracht van medische informatie aan derden, zoals verzekeringsmaatschappijen? Is de kwestie voorgelegd aan het College bescherming persoonsgegevens? Zo ja, hoe luidt diens oordeel? </vraag>
      <vraag nummer="9">Zijn de administratieve systemen, inclusief software, van alle ziekenhuizen voldoende toegerust voor een zorgvuldige overgang naar het nieuwe financieringssysteem gebaseerd op DBC’s? Is al bekend hoeveel extra administratieve lasten de DBC-systematiek oplevert voor ziekenhuizen en medici? </vraag>
      <vraag nummer="10">Wordt voor de invoering van de DBC-systematiek vastgehouden aan de geplande invoeringsdatum van 1 januari 2004? Welk scenario heeft u voor ogen indien uit de hierboven genoemde experimenten of anderszins mocht blijken dat de overstap naar het nieuwe financieringssysteem per 1 januari 2004 kan leiden tot een chaos in de ziekenhuisfinanciering en tot negatieve gevolgen voor de patiëntenzorg? </vraag>
      <noten afkomstig="vraag">
         <noot nummer="1" datum="2003-08-8" bron="Medisch Contact">Medisch Contact, 8 augustus 2003</noot>
         <noot nummer="2" datum="2003-08-1" bron="Staatscourant nr. 146">Staatscourant nr. 146, 1 augustus 2003, pag. 1</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ik ga er van uit dat dit niet waar is. Ruim 95% van de vrijgevestigde specialisten neemt deel aan een lokaal initiatief. In het kader van dit lokale initiatief wordt een lumpsum vastgesteld op basis van de gedeclareerde omzet in het basisjaar 1992, 1993 of 1994. In de brief van mw. Borst van13 februari 1995, waarin de spelregels voor de lokale initiatieven zijn opgenomen, is vermeld dat de medisch specialisten verplicht zijn de normale WTG-specialistentarieven te blijven declareren tijdens de loopduur van het lokaal initiatief. Het CTG heeft feitelijk onderzoek verricht naar de omvang van het volumegat. Daarbij is gebleken dat tijdens de periode van de lokale initiatieven, tussen 1995 en nu, de verhouding tussen de lumpsum (het specialistenbudget) en de gedeclareerde omzet geleidelijk is teruggelopen. Hierbij zijn grote verschillen tussen ziekenhuizen waargenomen. Door de medisch specialisten zelf overlegde accountantsverklaringen over de gerealiseerde omzetten vormen de basis van het CTG-onderzoek. Ik ga er evenals mijn ambtsvoorganger Bomhoff van uit dat deze CTG-informatie betrouwbaar is en ben niet van plan aanvullend onderzoek te laten verrichten naar de omvang van het volumegat. Ten aanzien van de verklaringen voor de oorzaak van het volumegat heb ik geconstateerd dat er verschillende visies zijn. De Orde van Medisch Specialisten legt de nadruk op het ontbreken van tarieven voor bepaalde behandelingen. Vanuit het CTG is daartegenover betoogd dat het in het kader van de WTG mogelijk is tarieven aan te vragen voor nieuwe behandelingen. Het CTG heeft ook voorbeelden overlegd van dergelijke afgegeven nieuwe tarieven. Uit het onderzoek van het departementale projectteam verkenning wachtlijstproblematiek, dat u op 30 mei 2002 heeft ontvangen, is de factor «verschil in inzet» naar voren gekomen. Er werd gesproken over specialisten en ziekenhuizen die tussen 1994 en 2000 de productie hebben opgevoerd, terwijl er ook specialisten en ziekenhuizen zijn die «het tot 2000 rustiger aan deden». Dit laatste past goed bij het beeld van de grote verschillen in omzet in relatie tot de lumpsum die door het CTG zijn vastgesteld. Ik ga er dan ook vanuit dat het volumegat in elk geval voor een (substantieel) deel is te wijten aan het achterblijven van de werkelijke productie van medisch specialisten. Er heeft dus feitelijk onderzoek plaatsgevonden naar het volumegat. Ik heb inmiddels samen met het CTG hoger beroep aangetekend tegen de uitspraak van de Haagse rechtbank. </antwoord>
      <antwoord nummer="3">1) Ja. 2) Voor een dergelijke concentratie ontbreekt op dit moment een wettelijke basis. Ik wil het echter in de toekomst mogelijk maken dat slechts één gerechtelijke instantie oordeelt over administratiefrechtelijke geschillen die samenhangen met de Wet tarieven gezondheidszorg (WTG). Inmiddels heb ik daarvoor een instemmend advies van de Raad voor de Rechtspraak ontvangen. Ik ben voornemens om het College van Beroep voor het bedrijfsleven aan te wijzen als de enige bevoegde administratieve rechter inzake besluiten getroffen op grond van de WTG. Een voorstel tot wijziging van de WTG zal u na ontvangst van het advies van de Raad van State worden toegezonden. Ook voor andere zaken is concentratie van rechtspraak mogelijk. Van mijn ambtgenoot van Justitie heb ik vernomen dat dit bijvoorbeeld voor vreemdelingenzaken ook het geval is. Voor vreemdelingenzaken is uitsluitend de Rechtbank Den Haag bevoegd. </antwoord>
      <antwoord nummer="4">Ja. Zie ook het antwoord op vraag 10. </antwoord>
      <antwoord nummer="5">Ja. Zie ook het antwoord op vraag 10. </antwoord>
      <antwoord nummer="6">Inhoudelijke monitoring van het experiment vindt plaats in een werkgroep van het CTG waarin veldpartijen zijn vertegenwoordigd. Een ambtelijke werkgroep (bestaande uit vertegenwoordigers van de ministeries van Financiën en van VWS en van het CTG en een waarnemer van ZN) verzorgt de analyse en weging van de CTG-monitor. Het experiment heeft voor een aanzienlijke dynamiek in de sector gezorgd. Het signaal dat van het experiment uitgaat, heeft velen in de sector duidelijk gemaakt dat het ook de overheid ernst is met de invoering op een zorgvuldige manier. Vele ziekenhuizen en zorgverzekeraars hebben de mogelijkheid om DBCs af te spreken verkend. De jongste stand van zaken is dat er 13 contracten over DBCs zijn afgesloten tussen zorgverzekeraars en zorgaanbieders. Hoewel dit aantal niet groot te noemen is, moet het effect van het experiment niet worden onderschat. Vele ziekenhuizen en zorgverzekeraars zijn over DBCs in gesprek geraakt en hebben hierdoor hun inzicht kunnen vergroten in de DBC systematiek en bijbehorende onderhandelingen. In de brief aan de Tweede Kamer waarmee het experiment «Ruimte voor Resultaat» is toegelicht is aangegeven dat het experiment zal worden geëvalueerd. De evaluatie zal bijdragen aan de besluitvorming over verdere invoering van de DBC-systematiek. De Tweede Kamer zal deze evaluatie in samenhang met een brief over de invoering van de DBC systematiek ontvangen. </antwoord>
      <antwoord nummer="7">De DBC systematiek zoals momenteel wordt ontwikkeld in Nederland en wordt beproefd in het experiment «Ruimte voor Resultaat» is bijzonder in de zin dat met deze systematiek ook het poliklinische en dagbehandeling traject worden beschreven. Met deze unieke vorm van zorgproductclassificatie wordt momenteel ook geëxperimenteerd in een tachtigtal academische ziekenhuizen in Japan. Ongeveer twee jaar geleden begon de interesse van Japan in de door Nederland ontwikkelde DBCs, nadat men ook reeds voorzichtig met DRGs experimenteerde. Echter, men vond in het diagnose-georiënteerde DRG-concept te weinig aanknopingspunten voor transparantie, en daarmee sturingsmogelijkheden, van de therapiekeuze. Vanaf 1 juni jl. wordt er op basis van DPC (diagnosis procedure combinations) een deel van de academische zorg gefactureerd bij de zorgverzekeraars. Ook in Japan – net als in Nederland, maar in tegenstelling tot het gebruik van DRGs – is de specialist diegene die de classificatie verricht. Op basis van de eerste resultaten wordt de verdere implementatiestrategie bepaald. De DRG systematiek wordt in Amerika gehanteerd voor o.a. financiering van de ziekenhuiszorg voor ouderen (Medicare) en hulpbehoevenden (Medicaid) en door private zorgverzekeraars. HMO’s gebruiken DRG’s meestal niet voor hun financiering omdat de antitrustwetgeving dat verbiedt. De HMO’s zijn namelijk vrijwel altijd eigenaar van het ziekenhuis zodat er sprake zou kunnen zijn van belangenverstrengeling. DRG’s worden door HMO’s wel gebruikt voor managementinformatie en kwaliteitsbewaking. Een aantal jaren geleden werd er in Amerika, in het bijzonder voor de financiering van Medicare patiënten, fraude problemen gesignaleerd in het gebruik van de DRG systematiek. Deze fraude is met succes bestreden doordat de introductie van nieuwe controle en validatie regels. Daarnaast heeft de overheid geïnvesteerd in het gebruik en onderhoud van deze systemen. Natuurlijk is de DRG systematiek geen «fraude proof» systeem maar omdat systemen en wetgeving zijn gekoppeld aan het signaleren van fraude wordt de mogelijkheid het systeem te misbruiken steeds moeilijker. </antwoord>
      <antwoord nummer="8">Met het College bescherming persoonsgegevens (CBP) wordt sinds 2002 door de veldpartijen en VWS contact onderhouden over privacyaspecten van de DBC-systematiek. Daarbij staat met name de vraag centraal hoe voorkomen kan worden dat persoonsgevoelige diagnostische gegevens via de declaratie, in strijd met de Wet bescherming persoonsgegevens, bij de zorgverzekeraar belanden. Het CBP is vooralsnog van oordeel dat er sprake is van strijdigheid. Gelet hierop werk ik aan een wetswijziging van de Ziekenfondswet. Deze wordt binnenkort voor advies aan het CBP voorgelegd. </antwoord>
      <antwoord nummer="9">De mate waarin ziekenhuizen administratief zijn toegerust voor de overgang naar de DBC systematiek varieert. Diverse ziekenhuizen, m.n. de zgn. koploper ziekenhuizen, zijn vergevorderd met het gereed maken van de administratieve organisatie en de administratieve software. Er zijn echter ook ziekenhuizen die zich nog voorbereiden voor het adequaat administratief toepassen van de DBC systematiek. Voor wat betreft de administratieve lasten geldt dat de wijze van invoering in het ziekenhuis bepalend is voor de administratieve lasten. Er zijn ziekenhuizen die de softwarematige ondersteuning van invoeren van DBCs zo hebben vormgegeven dat het voor de medisch specialisten om niet meer dan enkele muisklikken gaat. Deze goede voorbeelden zullen de komende periode uitgedragen moeten worden. Voor de administratieve afdelingen betekent de invoering van DBCs uiteraard wel een extra inspanning. Deze extra inspanning hangt vooral samen met de betrekkelijk nieuwheid van de DBC systematiek die op de eigen bedrijfsvoering van het ziekenhuis moet worden toegepast. De verwachting is dat de administratieve lasten tot normale proporties zullen zijn teruggebracht als de feitelijke invoering een feit is. </antwoord>
      <antwoord nummer="10">In het Gemeenschappelijk Plan van Aanpak (GPvA), dat door de veldpartijen is opgesteld, wordt voorgesteld per 1 januari 2004 vrije prijsonderhandelingen over DBCs in te voeren voor de hele ziekenhuiszorg, met budgettaire vangnetten voor ziekenhuizen en zorgverzekeraars. Het GPvA is in het bestuurlijk overleg van 16 april 2003 van toenmalig minister De Geus met de veldpartijen besproken. Tijdens dat overleg is besloten dat een zo integraal mogelijke invoering van de DBC-systematiek voor 2004 zou worden voorbereid. Op 23 september aanstaande vindt opnieuw overleg plaats met de veldpartijen. In oktober 2003 zal het kabinet vervolgens een voorstel voor invoering van de DBC-systematiek in 2004 aan de Tweede Kamer sturen. In dit voorstel is aandacht voor een zorgvuldige overgangsperiode en voldoende voorbereiding voor alle partijen (zie vraag 4 en 5). </antwoord>
      <noten afkomstig="antwoord"/>
   </antwoorden>
</kvr>
