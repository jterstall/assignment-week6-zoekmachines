<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem, Leerdam en Van Heemst (allen PvdA) aan de ministers voor Vreemdelingenzaken en Integratie en van Onderwijs, Cultuur en Wetenschap over het Inburgeringsplan Rotterdam. (Ingezonden 7 november 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18965
</item>
         <item attribuut="Inhoud">Vragen naar aanleiding van een bericht in het Rotterdams Dagblad van 5 november 2003 over het feit dat oudkomers de inburgeringscursussen voortaan op eigen kracht moeten regelen en zelf betalen en dat Antilliaanse leerplichtige nieuwkomers niet onder de rijksregeling nieuwkomers vallen, waardoor Rotterdamse scholen niet de extra nieuwkomersgelden krijgen.</item>
         <item attribuut="Rubriek">Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Minderheden Vreemdelingen</item>
         <item attribuut="Vindplaats">Kamervragen met antwoord 2003-2004, nr. 378, Tweede Kamer</item>
         <item attribuut="Vraagnr_bij_indiening">2030402720</item>
         <item attribuut="Afkomstig_van">Vreemdelingenzaken en Integratie (VI) Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Leerdam</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-11-27</item>
         <item attribuut="Datum_indiening">2003-11-07</item>
         <item attribuut="Document-id">KVR18965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="813" allpagenumbers="813 814" vetnummer="2030402720" code="0304tkkvr378" lopendefooter="Tweede Kamer, vergaderjaar 2003–2004, Aanhangsel" filenaam="KVR18965" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="378" onderwerp="" indiendatum="2003-11-7">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Leerdam</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers voor Vreemdelingenzaken en Integratie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2003-11-27">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Inburgeringsplan college onder druk»? <voetnoot nummer="1"/>
      </vraag>
      <vraag nummer="2">Wat is uw reactie op de opvatting van het college van Burgemeester en Wethouders van Rotterdam, dat de rijksplannen voor de inburgering voor zowel oud- als nieuwkomers grote consequenties hebben voor het deltaplan van de gemeente? </vraag>
      <vraag nummer="3">Wat is uw reactie op de stelling van het college van Burgemeester en Wethouders van Rottterdam dat, omdat oudkomers de inburgeringscursussen voortaan op eigen kracht moeten regelen en zelf moeten betalen, er in de praktijk wellicht niks van de inburgeringplicht terechtkomt? </vraag>
      <vraag nummer="4">Is het waar dat Antilliaanse leerplichtige nieuwkomers niet onder de rijksregeling nieuwkomers vallen, waardoor Rotterdamse scholen niet de extra nieuwkomersgelden krijgen? </vraag>
      <vraag nummer="5">Is het waar dat daardoor de eerste opvang van deze groep, in Rotterdam eenderde van de totale groep leerplichtige nieuwkomers, in aparte lesgroepen in gevaar komt? </vraag>
      <vraag nummer="6">Zo ja, vindt u het wenselijk dat het wegwerken van de taalachterstand van deze leerplichtige Antilliaanse nieuwkomers in de verdrukking komt? </vraag>
      <vraag nummer="7">Wat bent u voornemens aan deze problematiek te doen? </vraag>
      <noten afkomstig="vraag">
         <noot nummer="1" datum="2003-11-5" bron="Rotterdams Dagblad">Rotterdams Dagblad, 5 november 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het genoemde artikel wordt aangegeven dat Rijks bezuinigingen roet in het eten gooien bij de uitvoering van het z.g. Deltaplan Inburgering. Uit de begroting van Justitie vloeit voort dat op de inburgering in 2004 57 miljoen moet worden bezuinigd. Er is voor de uitvoering van het inburgeringsbeleid derhalve minder budget beschikbaar op rijksniveau. Dit betekent echter niet dat de beoogde resultaten op gemeentelijk niveau niet meer zouden kunnen worden gerealiseerd. Er dient een onderscheid gemaakt te worden tussen de inburgering van oudkomers en nieuwkomers. Op de inburgering van oudkomers wordt in 2004 níet bezuinigd. De gemeente Rotterdam zal voor de inburgering van oudkomers zelfs een bijdrage ontvangen die hoger ligt dan in 2003. Met deze bijdrage moeten ruim 1900 inburgeringstrajecten kunnen worden uitgevoerd. Voor de (volledige) realisatie van de doelstellingen van het Deltaplan ligt er vervolgens een verantwoordelijkheid voor het Rotterdamse College. Ten aanzien van de inburgering van nieuwkomers geldt dat er in 2004 minder budget beschikbaar is als gevolg van de bezuinigingen. Gemeenten hebben de afgelopen jaren echter aanzienlijke reserves opgebouwd. Dat geldt ook voor Rotterdam. Deze reserves kunnen, nu er mindere tijden zijn aangebroken, door de gemeente worden ingezet voor de inburgering van nieuwkomers. Daarnaast hebben de gemeenten nog de beschikking over de educatiemiddelen. </antwoord>
      <antwoord nummer="3">In het wetgevingsoverleg op 27 oktober jl. heb ik uw Kamer geïnformeerd over de hoofdlijnen van het nieuwe inburgeringsstelsel. Ik heb toen aangegeven dat gemeenten voor bepaalde groepen oudkomers een rol zullen blijven vervullen, ondermeer door de vormgeving van duale trajecten. Voor een belangrijke groep oudkomers (uitkeringsgerechtigden) geldt bovendien dat de inburgering niet los kan worden gezien van de reïntegratie. Dit is een terrein waarop gemeenten een belangrijke rol vervullen. In het wetgevingsoverleg heb ik uw Kamer tevens geïnformeerd over het feit dat ik op dit moment bezig ben met de verdere uitwerking van het nieuwe inburgeringsstelsel. De wijze waarop invulling zal worden gegeven aan de eigen verantwoordelijkheid van oudkomers maakt hier onderdeel van uit. Het spreekt voor zich dat ik daarbij zoek naar een constructie die er niet toe zal leiden dat van de inburgeringsplicht van oudkomers in de praktijk «niks terecht komt». In maart 2004 zal ik het nieuwe inburgeringsstelsel aan de Kamer presenteren. </antwoord>
      <antwoord nummer="4">Leerplichtigen vallen niet onder de Wet Inburgering nieuwkomers (WIN). Als leerplichtigen hebben zij toegang tot het reguliere onderwijs en daarmee de reguliere bekostiging. Naast de reguliere bekostiging bestaat het Gemeentelijk Onderwijsachterstandenbeleid en het «Besluit onderwijs aan vreemdelingen». Middelen die, op grond van het Besluit onderwijs aan vreemdelingen beschikbaar zijn, zijn bestemd voor vreemdelingen die op grond van artikel 9 van de Vreemdelingenwet 2000 in het bezit zijn van een document waaruit blijkt dat zij rechtmatig verblijf hebben in Nederland. Antillianen vallen niet onder deze doelgroep omdat zij Nederlands staatsburger zijn en in het bezit van een Nederlands paspoort. Het budget voor het Gemeentelijk Onderwijsachterstandenbeleid kan wel door gemeenten worden ingezet voor de doelgroep Antillianen en Arubanen. Voor 16- of 17-jarigen die partieel leerplichtig zijn geldt een uitzondering: zij zijn verplicht in te burgeren. Inburgering vindt in dat geval plaats op de wijze die gebruikelijk is voor alle nieuwkomers: bij het ROC. </antwoord>
      <antwoord nummer="5 t/m 7">De opvang van leerplichtige Antilliaanse nieuwkomers komt niet in gevaar door de bezuinigingen op het gebied van de inburgering van nieuwkomers. Wel is sprake van voornemens om het gemeentelijk onderwijs achterstandbeleid (GOA) te wijzigen. In de huidige situatie is het zo dat de opvang van Antilliaanse leerplichtigen kan plaatsvinden binnen de kaders van het GOA, waarvoor gemeenten sinds 1998 gelden ontvangen. Ook nadat wijzigingen in de vormgeving van het GOA zijn doorgevoerd, kunnen achterstandsmiddelen voor deze doelgroep worden ingezet, hetzij door scholen, hetzij door gemeenten. Over het toekomstige onderwijsachterstandenbeleid is op 31 oktober jl. een brief aan de Tweede Kamer verzonden (Kamerstuk 27 020, nr. 35). De nadere uitwerking volgt zomer 2004. </antwoord>
      <noten afkomstig="antwoord"/>
   </antwoorden>
</kvr>
