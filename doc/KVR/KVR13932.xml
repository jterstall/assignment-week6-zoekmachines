<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Blerck-Woerdman en Cornielje (beiden VVD) aan de ministers van Volksgezondheid, Welzijn en Sport en van Onderwijs, Cultuur en Wetenschappen over uitbreiding van de huisartsenopleiding en de artsenopleiding in het algemeen. (Ingezonden 31 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13932
</item>
         <item attribuut="Inhoud">Vragen naar aanleiding van het artikel 'Geen animo voor huisartsenopleiding' (Haagsche Courant, 26 mei 2000).</item>
         <item attribuut="Rubriek">Gezondheidszorg (Medische beroepen) Hoger onderwijs (Studierichtingen)</item>
         <item attribuut="Trefwoorden">Artsen Studierichtingen Toelating studenten</item>
         <item attribuut="Vindplaats">Kamervragen met antwoord 2000-2001, nr. 1410, Tweede Kamer</item>
         <item attribuut="Vraagnr_bij_indiening">2000111520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">2001-06-27</item>
         <item attribuut="Datum_indiening">2001-05-31</item>
         <item attribuut="Document-id">KVR13932</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2941" allpagenumbers="2941 2942" vetnummer="2000111520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13932" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1410" onderwerp="" indiendatum="2001-05-31">
         <vrager partij="VVD" oorsprong="parlement">Van Blerck-Woerdman</vrager>
         <vrager partij="VVD" oorsprong="parlement">Cornielje</vrager>
         <vraagt-aan>de ministers van Volksgezondheid, Welzijn en Sport en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-06-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel «Geen animo voor huisartsenopleiding»? <voetnoot nummer="1"/>
      </vraag>
      <vraag nummer="2">Is het waar dat er weinig animo bestaat onder de basisartsen voor het specialisme huisarts? Kunt u uw antwoord toelichten? </vraag>
      <vraag nummer="3">Is het waar dat u de komende drie jaar 390 studenten meer wil toelaten voor de studie geneeskunde, hetgeen neerkomt op een totaal van 2400 opleidingsplaatsen? Is het voorts waar dat de betrokken universiteiten hebben laten weten dat zij hier niet op berekend zijn? Welke mening bent u in dezen toegedaan? </vraag>
      <vraag nummer="4">Worden, om tegemoet te kunnen komen aan het uitbreiden van het aantal opleidingsplaatsen voor artsen, er momenteel in Enschede en Tilburg/Eindhoven initiatieven ontwikkeld om uitbreiding van capaciteit van de opleidingen geneeskunde mogelijk te maken? Wat is uw mening over deze initiatieven? Bent u bereid om in de toekomst het aantal opleidingsplaatsen geneeskunde uit te breiden? </vraag>
      <noten afkomstig="vraag">
         <noot nummer="1" datum="2001-05-26" bron="Haagsche Courant">Haagsche Courant, 26 mei 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het aantal aanmeldingen voor de opleiding tot huisarts neemt af. Het aantal aanmeldingen voor de opleiding tot huisarts bedroeg volgens de Huisarts en Verpleeghuisarts Registratie Commissie (HVRC) 1483 in 1995, 1156 in 1996, 1188 in 1997, 1116 in 1998, 1092 in 1999, 1017 in 2000 en 820 in 2001. Gemiddeld solliciteren vijf van de zes aanmelders (82%) naar een opleidingsplaats. De afname wordt onder meer veroorzaakt door het opdrogen van het stuwmeer van basisartsen dat in de jaren tachtig is ontstaan door het overschot aan artsen. Bovendien is de numerus fixus geneeskunde in 1984 teruggebracht tot 1.485. Sinds 1994 is deze weer verhoogd. Het effect van de verhoging zal de komende jaren tot uiting komen. </antwoord>
      <antwoord nummer="3">Ja, het is waar dat het aantal opleidingsplaatsen uiteindelijk groeit tot 2400. De komende drie studiejaren mogen ieder jaar 130 studenten meer aan de studie geneeskunde beginnen. Zie de brief van de minister van OCenW en mij aan de Tweede Kamer, kenmerk WO/BS/OO/41463, 9 november 2000, naar aanleiding van de motie Melkert over de opheffing van de numerus fixus geneeskunde. Het is voorts naar mijn mening niet waar dat de universiteiten hier niet op berekend zijn. De medische faculteiten hebben aangegeven dat zij binnen een termijn van drie jaar 390 extra instroomplaatsen in de opleiding geneeskunde kunnen toevoegen aan de huidige capaciteit, waarmee het totale aantal plaatsen per jaar op 2400 komt. Zie eveneens eerdergenoemde brief. Bovendien heeft de voorzitter van de VSNU (Vereniging van Nederlandse Universiteiten) bij brief van 4 december 2000 en bij brief van 20 maart 2001 aan mij geschreven dat de betrokken universiteiten tot overeenstemming zijn gekomen over de verdeling van de afgesproken verhoging. Hierbij geldt als uitgangspunt dat de medische faculteiten garant staan voor een kwalitatief hoogwaardige artsenopleiding die voldoet aan de wettelijke opleidingseisen. </antwoord>
      <antwoord nummer="4">Zoals ik u schreef in mijn brief van 22 maart 2001, kenmerk CSZ/BO-2165980, bij de aanbieding van het Capaciteitsplan 2001 van het Capaciteitsorgaan voor de medische en tandheelkundige vervolgopleidingen, leidt de nieuwe raming van het Capaciteitsorgaan tot de conclusie dat ook moet worden gezocht naar andere oplossingen dan doorgaan met het alleen maar opleiden van meer artsen volgens de bestaande regelgeving. Het is ons bekend dat er op dit moment op verschillende plaatsen in het land wordt gedacht over initiatieven om in te spelen op uitbreiding van het aantal opleidingsplaatsen. De ontwikkeling van die initiatieven is nog volop gaande en het lijkt ons daarom niet juist daar nu specifiek op in te gaan. Wel willen we in algemene zin nog eens de lijn benadrukken die is uitgezet in onze boven aangehaalde brief van 9 november 2000, namelijk dat nieuwe opleidingen zoals die voor physician assistant, arts-onderzoeker en nurse practitioner de groeiende behoefte aan basisartsen en specialisten kunnen verminderen. Bovendien kunnen dergelijke nieuwe opleidingen in kortere tijd worden afgerond en zou de behoefte aan plaatsen voor co-assistentschappen geringer kunnen zijn. Wij achten het van belang dat de initiatieven daarop inspelen. Voor de oprichting van een nieuwe medische faculteit bestaat thans geen noodzaak omdat de uitbreiding van de toelatingscapaciteit geneeskunde mogelijk is binnen de bestaande voorzieningen. </antwoord>
      <noten afkomstig="antwoord"/>
   </antwoorden>
</kvr>
