<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Giskes (D66) aan de minister van Financiën over dat de euromunten nikkel afgeven. (Ingezonden 23 april 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15637
</item>
         <item attribuut="Inhoud">Vragen over de kennelijk overmatige afgifte van nikkel door euromunten, hetgeen risico's inhoudt voor de huid.</item>
         <item attribuut="Rubriek">Geld (Munten en bankbiljetten) Gezondheidszorg (Ziekten en ziektepreventie) Geld (Munten en bankbiljetten)</item>
         <item attribuut="Trefwoorden">Infectieziekten Munten</item>
         <item attribuut="Vindplaats">Kamervragen met antwoord 2001-2002, nr. 1123, Tweede Kamer</item>
         <item attribuut="Vraagnr_bij_indiening">2010209570</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="D66">Giskes</persoon>
         </item>
         <item attribuut="Datum_reaktie">2002-05-15</item>
         <item attribuut="Datum_indiening">2002-04-23</item>
         <item attribuut="Document-id">KVR15637</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2373" allpagenumbers="2373 2374" vetnummer="2010209570" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15637" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1123" onderwerp="" indiendatum="2002-04-23">
         <vrager partij="D66" oorsprong="parlement">Giskes</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2002-05-15">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat de euromunten weliswaar minder nikkel bevatten dan de guldenmunten maar meer nikkel afgeven? <voetnoot nummer="1"/>
      </vraag>
      <vraag nummer="2">Geven de euromunten 100 keer meer nikkel af dan wettelijk is toegestaan voor voorwerpen die voortdurend in contact staan met de huid? </vraag>
      <vraag nummer="3">Waarom is bij het maken van de euro’s niet met dit aspect rekening gehouden? </vraag>
      <vraag nummer="4">Welke oplossing ziet u voor mensen die veel met geld moeten werken, bijv. in winkels? </vraag>
      <vraag nummer="5">Wilt u deze vragen beantwoorden vóór het overleg van de Kamer met u over de evaluatie van de introductie van de euro? </vraag>
      <noten afkomstig="vraag">
         <noot nummer="1">Bericht in de Volkskrant van 20 april 2002 (pag. 24)</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 2">In het aangehaalde artikel wordt niet gesteld dat de euromunten minder nikkel bevatten dan de guldenmunten maar meer nikkel afgeven. Uit onderzoekingen is dat niet gebleken. In 1997 is door de Scientific Committee for Toxicity and Ecotoxicity of Chemical Compounds (CSTE) op verzoek van de Europese Commissie een onderzoek gedaan naar het risico van allergische aandoeningen als gevolg van nikkel in euromunten. In zijn advies van 24 oktober 1997 <voetnoot nummer="1"/>heeft de CSTE, voor zover van belang, het volgende aangegeven: a. Allergie zou het enige gezondheidsprobleem kunnen zijn, dat in verband kan worden gebracht met de nikkelafgifte door euromunten. De risico’s van nikkelafgifte kunnen zijn, zowel het veroorzaken van een allergische aandoening als het ontwikkelen van een allergische huidontsteking, als gevolg van blootstelling aan nikkel door personen die al gevoelig zijn voor dat metaal. Zo zich een aandoening voordoet, is de ontwikkeling van een allergische huidontsteking het meest waarschijnlijk. b. Er zijn weinig gegevens beschikbaar over nikkel bevattende munten en de oorzaak van een allergische huidontsteking, maar het risico van een allergische huidontsteking neemt toe, wanneer de nikkelafgifte van nikkelbevattende voorwerpen toeneemt. c. De beperkt aanwezige gegevens tonen aan, dat de in 1997 in omloop zijnde munten die nikkel bevatten, meer nikkel afgeven dan in de nikkelrichtlijn <voetnoot nummer="2"/>is vastgelegd. d. Uit eerdere testen met Zweedse een-kroonmunten en Britse tienpencemunten en uit een uitgevoerde test met munten van 2 euro is niet gebleken, dat de nikkelafgifte van de munten van 2 euro (en derhalve ook de munten van 1 euro) hoger is dan de nikkelafgifte van de reeds in de lidstaten van de Europese Unie omloop zijnde munten die nikkel bevatten. </antwoord>
      <antwoord nummer="2" voetnoot="3">Een studie zou hebben aangetoond <voetnoot nummer="3"/>, dat de munten van 1 en 2 euro een mogelijke nikkelafgifte hebben tot 100 keer hoger dan in de nikkelrichtlijn is opgenomen voor nikkellegeringen in (1) piercingsieraden, (2) artikelen die bestemd zijn om in direct en langdurig contact met de huid te komen en (3) nikkelen artikelen onder (2) die een niet-nikkelen coating hebben. De 100 keer hogere nikkelafgifte zou tot 30 keer boven het drempelniveau liggen voor het ontwikkelen van een nikkelallergie. De nikkelrichtlijn is evenwel niet van toepassing op munten. Voorts moet bij de uitkomst van dit onderzoek worden aangetekend, dat in de studie twee-euromunten gedurende een week zijn gelegd in een op menselijk zweet gelijkende oplossing om het effect van personen die met munten omgaan na te bootsen. </antwoord>
      <antwoord nummer="3">Bij de besluitvorming over de vaststelling van de technische specificaties van de munten van 1 en 2 euro is aandacht besteed aan het probleem van de nikkelallergie. In het rapport van de CSTE, opgesteld op verzoek van de Europese Commissie, is geconcludeerd, dat de nikkelafgifte van de munten van 1 en 2 euro niet hoger ligt dan de nikkelafgifte van de toen in omloop zijnde zuiver nikkelen en cupronikkelen munten. Verder is het aantal goed bruikbare metaalsoorten en -legeringen voor zilverkleurige munten zeer beperkt. Het beste zilverkleurige muntmetaal is puur nikkel, gevolgd door cupronikkel en diverse nikkelhoudende staalsoorten en als laatste roestvaststaal. Roestvaststaal is echter een zeer hard metaal, dat in combinatie met een zachtere metaalsoort (geelkleurige kern 2 euro en ring 1 euro) niet bruikbaar is voor de aanmunting van bicolormunten van 1 en 2 euro. Ten einde het risico van valsmunterij zoveel als mogelijk te minimaliseren is voor de munten van 1 en 2 euro gekozen voor een uitvoering in bicolor. Daarnaast hebben bij de keuze voor nikkel in de munten van 1 en 2 euro de goed meetbare magnetische eigenschappen van nikkel een rol gespeeld. Deze meetbaarheid is met name van belang bij gebruik van munten in automaten en vermindert het risico van het gebruik van nep«munten». Tot slot moet erop worden geattendeerd, dat met de invoering van de euromunten het aantal muntdenominaties met nikkel of een nikkellegering is afgenomen. In Nederland bevatte de rijksdaalder, de gulden, het kwartje en het dubbeltje 99,5% nikkel en de vijfgulden 99,5% nikkel met een bronzen coating.Thans bevatten alleen de munten van 1 en 2 euro nikkel, waarbij de zilverkleurige gedeelten (cupronikkel) een percentage van 25% nikkel bevatten en de geelkleurige gedeelten (nikkelmessing) 5% nikkel. </antwoord>
      <antwoord nummer="4" voetnoot="4">Op basis van informatie op Internet <voetnoot nummer="4"/>kan ten aanzien van nikkelallergie het volgende worden opgemerkt. Nikkelallergie ontstaat na (meestal langdurig) huidcontact met nikkel. Is eenmaal nikkelallergie vastgesteld, dan is het verstandig om contact met nikkelen voorwerpen te vermijden. Het probleem hierbij is, dat nikkel in veel objecten in de dagelijkse leefomgeving is verwerkt, zoals in sieraden, kleding (onder andere BH-sluitingen en ritssluitingen) en huishoudelijke voorwerpen (bijvoorbeeld: deurknoppen, scharen, stofzuigerstangen, sleutels). Eczeem en jeuk kunnen worden behandeld met een corticosteroid(«hormoon»)-zalf. Overigens komt nikkel ook in voedsel voor. Zo bevatten voedsel uit blik en chocolade relatief veel nikkel. </antwoord>
      <antwoord nummer="5">Ja. </antwoord>
      <noten afkomstig="antwoord">
         <noot nummer="1" weblink="http://europa.eu.int/comm/food/fs/sc/oldcomm5/out01_en.html">http://europa.eu.int/comm/food/fs/sc/oldcomm5/out01_en.html</noot>
         <noot nummer="2">Richtlijn 94/27/EG van het Europees Parlement en de de Raad van de Europese Unie van 30 juni 1994 tot de twaalfde wijziging van Richtlijn 76/769/EEG betreffende de onderlinge aanpassing van de wettelijke en bestuurlijke bepalingen der Lid-Staten inzake de beperking van het op de markt brengen en het gebruik van bepaalde gevaarlijke stoffen en preparaten (PbEG L 188)</noot>
         <noot nummer="3">Zie persbericht Reuters: http://www.rense.com/general17/eurocoins.htm</noot>
         <noot nummer="4">Info: http://www.huidinfo.nl/nikkelallergie.html</noot>
      </noten>
   </antwoorden>
</kvr>
