<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Luchtenveld (VVD) aan de staatssecretaris van Financiën en de minister van Binnenlandse Zaken en Koninkrijksrelaties over de taxaties in het kader van de Wet Waardering Onroerende Zaken. (Ingezonden 21 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14249
</item>
         <item attribuut="Inhoud">Vragen naar aanleiding van recente mediaberichten over (mogelijke) afspraken van sommige gemeenten met door het ingeschakelde taxatiebureaus inzake waardebepaling bij hertaxaties in het kader van de Wet waardering onroerende zaken (Wet WOZ) nadat burgers bezwaar hebben gemaakt tegen de oorspronkelijk vastgestelde waarde (RTL-4 nieuws, 17 augustus en Telegraaf en NRC van 18 augustus 2001).</item>
         <item attribuut="Rubriek">Belastingen (Onroerendezaakbelasting) Staats- en bestuursrecht (Gemeenten)</item>
         <item attribuut="Trefwoorden">Gemeenten Onroerendezaakbelasting</item>
         <item attribuut="Vindplaats">Kamervragen met antwoord 2000-2001, nr. 1680, Tweede Kamer</item>
         <item attribuut="Vraagnr_bij_indiening">2000114560</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Luchtenveld</persoon>
         </item>
         <item attribuut="Datum_reaktie">2001-09-05</item>
         <item attribuut="Datum_indiening">2001-08-21</item>
         <item attribuut="Document-id">KVR14249</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3503" allpagenumbers="3503 3504" vetnummer="2000114560" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14249" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1680" onderwerp="" indiendatum="2001-08-21">
         <vrager partij="VVD" oorsprong="parlement">Luchtenveld</vrager>
         <vraagt-aan>de staatssecretaris van Financiën en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-09-5">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder>de minister Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van de recente mediaberichten <voetnoot nummer="1"/>over beweerde afspraken van sommige gemeenten met door hen ingeschakelde taxatiebureaus inzake de waardebepaling bij hertaxaties in het kader van de Wet WOZ nadat burgers bezwaar hebben gemaakt tegen de oorspronkelijk vastgestelde waarde? </vraag>
      <vraag nummer="2">Is het waar dat sommige gemeenten regelmatig aan hetzelfde taxatiebureau opdracht verlenen voor de hertaxatie dat ook de oorspronkelijke taxatie heeft gedaan? Zo ja, hoe beoordeelt u die situatie? Zo neen, wat zijn volgens u dan de juiste feiten in de praktijk? </vraag>
      <vraag nummer="3">Is het waar dat er gemeenten zijn die de vergoeding van de kosten van de hertaxaties aan de taxatiebureaus afhankelijk stellen van de uitkomst van de hertaxatie in relatie tot de oorspronkelijk vastgestelde waarde? Zo ja, hoe beoordeelt u die situatie, zowel voor wat betreft de rechten van de burger alsook voor wat betreft de integriteit van bestuur op lokaal niveau? Zo neen, wat zijn dan de juiste feiten in de praktijk? </vraag>
      <vraag nummer="4">Welke maatregelen gaat u treffen teneinde de in de voorgaande vragen bedoelde situatie in een aantal gemeenten bij de hertaxatie van onroerende zaken in het kader van de Wet WOZ te bestrijden? Vindt daarover ook overleg plaats met de Vereniging Eigen Huis en de VNG? </vraag>
      <vraag nummer="5">Bent u bereid zonodig, en mede met het oog op de evaluatie van de Wet WOZ, eigen onderzoek te entameren naar de bestuurspraktijk bij hertaxaties? </vraag>
      <noten afkomstig="vraag">
         <noot nummer="1" datum="2001-08-18" bron="RTL-4 nieuws, vrijdagavond 17 augustus jl. De Telegraaf, zaterdag 18 augustus jl. NRC,">RTL-4 nieuws, vrijdagavond 17 augustus jl. De Telegraaf, zaterdag 18 augustus jl. NRC,, 18 augustus 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. Als een gemeente verplicht is een ander taxatiebureau in te schakelen om bezwaren te behandelen, kleeft hieraan (ook naar de mening van de Waarderingskamer) het bezwaar dat een ander taxatiebureau niet meteen beschikt over de relevante gegevens hetgeen tot extra kosten kan leiden. Dit terwijl het rijk eind vorig jaar met de gemeenten juist afspraken heeft gemaakt over de beheersing van de uitvoeringskosten van de WOZ. Het voordeel van het inschakelen van een ander bureau door een gemeente kan zijn dat mogelijk het draagvlak bij belastingplichtigen wordt vergroot. Gemeenten zijn naar mijn mening goed in staat om op grond van (bovengenoemde) lokale afwegingen een keuze te maken tussen deze mogelijkheden. Ook als een gemeente kiest voor één taxatiebureau kan zij maatregelen treffen waarmee wordt bereikt dat de hertaxatie in het kader van de behandeling van een bezwaarschrift zorgvuldig gebeurt. Hierbij merk ik op dat het uiteindelijke oordeel over de vraag of een bezwaarschrift tegen de WOZ-waarde zorgvuldig is behandeld en of de WOZ-waarde correct is vastgesteld, behoort tot de bevoegdheid van de belastingrechter. </antwoord>
      <antwoord nummer="3">Ja, een aantal gemeenten heeft deze afspraken gemaakt. Ook vóór de invoering van de Wet WOZ werden door gemeenten in het kader van de hertaxatie OZB, dergelijke afspraken gemaakt. Het doel van deze bepalingen is om te voorkomen dat een gemeente betaalt voor fouten die een taxatiebureau bij de oorspronkelijke taxatie maakt. Een aantal gemeenten heeft als garantiebepaling afgesproken dat als de waarde na behandeling van het bezwaarschrift lager ligt dan 90% van de oorspronkelijke waarde zoals vermeld op de WOZ-beschikking, geconcludeerd mag worden dat de kwaliteit van de oorspronkelijke taxatie onvoldoende was. Om die reden hoeft de gemeente de rekening van het taxatiebureau voor de bezwaarbehandeling niet of niet helemaal te betalen. Hoewel niet is gebleken dat de behandeling van bezwaarschriften in die situatie onzorgvuldig geschiedt, krijgt het taxatiebureau hierdoor in ieder geval een belang bij het handhaven van de oorspronkelijke waarde (of tenminste geen aanpassing van meer dan 10%). Dergelijke clausules zijn in het kader van de contractvorming met betrekking tot garantie op het te leveren product wellicht denkbaar, maar geven voeding aan althans de suggestie van een niet objectieve beoordeling door de taxateur. Om die reden heeft de Waarderingskamer reeds in 1999 het standpunt ingenomen dat bepalingen met een dergelijke strekking onaanvaardbaar zijn. Ook de VNG heeft deze bepalingen jaren geleden al uit haar modelovereenkomst gehaald en ook de DUWOZ heeft in 1998 al aan haar leden geadviseerd deze bepaling niet meer toe te passen. Recent heeft de ONRI (organisatie van advies- en ingenieursbureaus) aangekondigd gemeenten te stimuleren om in de toekomst van de garantiebepaling af te zien. Ruim 70% van de uitbestede WOZ-markt wordt door bedrijven uitgevoerd die aangesloten zijn bij deze brancheorganisatie. Het is mij niet gebleken dat de hiervoor genoemde afspraken tot gevolg hebben dat gemeenten ten onrechte bezwaren tegen de WOZ-waarde afwijzen. Wel ben ik van mening dat dergelijke clausules niet wenselijk zijn. De Waarderingskamer zal bij gemeenten en taxatiebureaus erop aandringen om de desbetreffende bepaling buiten toepassing te laten. Ik zie vooralsnog geen aanleiding daarnaast andere maatregelen te nemen om deze clausules te voorkomen. </antwoord>
      <antwoord nummer="4">Zie de antwoorden op de vragen 2 en 3. Ik zie geen aanleiding hierover afzonderlijk overleg te voeren met de Vereniging Eigen Huis en de VNG. </antwoord>
      <antwoord nummer="5">De Waarderingskamer heeft ondertussen aangekondigd te onderzoeken in hoeveel gemeenten garantiebepalingen zijn afgesproken en hoe zij precies luiden. Ik zal u te zijner tijd informeren over de uitkomsten van dit onderzoek. </antwoord>
      <noten afkomstig="antwoord"/>
   </antwoorden>
</kvr>
