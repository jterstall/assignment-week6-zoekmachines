<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over een arboconvenant voor de leer- en schoenindustrie. (Ingezonden 8 juni 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20629
</item>
         <item attribuut="Inhoud">Vragen over bericht dat de intentieverklaring om te komen tot een arboconvenant in de leer- en schoenindustrie door staatssecretaris Rutte (SZW) beëindidgd zou zijn, kennelijk vanwege onvoldoende draagvlak onder werkgevers. Hoe gaat SZW de wettelijke voorschriften ten aanzien van arbeidsbescherming in deze sectoren handhaven?</item>
         <item attribuut="Rubriek">Arbeid (Arbeidsomstandigheden) Bedrijfsleven en industrie (Midden- en kleinbedrijf) Bedrijfsleven en industrie (Industrie)</item>
         <item attribuut="Trefwoorden">Arbeidsomstandigheden Commerciële dienstverlening Industrie</item>
         <item attribuut="Vindplaats">Kamervragen met antwoord 2003-2004, nr. 1849, Tweede Kamer</item>
         <item attribuut="Vraagnr_bij_indiening">2030415640</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-06-30</item>
         <item attribuut="Datum_indiening">2004-06-08</item>
         <item attribuut="Document-id">KVR20629</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3917" allpagenumbers="3917 3918" vetnummer="2030415640" code="0304tkkvr1849" lopendefooter="Tweede Kamer, vergaderjaar 2003–2004, Aanhangsel" filenaam="KVR20629" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1849" onderwerp="" indiendatum="2004-06-8">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-06-30">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Waarom hebt u de intentieverklaring om tot een arboconvenant te komen voor de leer- en schoenindustrie beëindigd? <voetnoot nummer="1"/>
      </vraag>
      <vraag nummer="2">Waarom is er onder de werkgevers in deze branche onvoldoende draagvlak om een convenant te implementeren? </vraag>
      <vraag nummer="3">Acht u een slechte economische situatie een argument om geen arboconvenant af te sluiten? </vraag>
      <vraag nummer="4">Op welke wijze gaat u nu de wettelijke voorschriften met betrekking tot veiligheid en gezondheid van de werknemers in deze branche handhaven? </vraag>
      <vraag nummer="5">Herinnert u zich de brief van de minister van Sociale Zaken en Werkgelegenheid aan de Tweede Kamer (AI/CB/03/58843 dd 14-8-2003) waarin staat dat het de eerste prioriteit is om de inspectiedruk op die sectoren te verhogen, «waar pogingen tot afsluiting van een arboconvenant op niets zijn uitgelopen.» (p3)? Hanteert u deze prioriteit voor inzet van de Arbeidsinspectie, die het gevolg is van het amendement Verburg (28 600 XV nr. 42), nog steeds? </vraag>
      <vraag nummer="6">Herinnert u zich uw brieven aan de Nederlandse Bond van Lederwaren- en Kofferfabrikanten (AVB/UA 0397067) en FNV Bondgenoten (AVB/UA/0410953) waarin u meedeelt dat «de Arbeidsinspectie voor dit jaar geen mogelijkheden heeft om in de branche op de thema’s fysieke belasting en oplosmiddelen actief te inspecteren» en dat het verzoek van FNV Bondgenoten om te inspecteren «zal worden beoordeeld in het kader van het inspectieprogramma voor 2005.»? Hoe verhoudt zich deze opmerking tot de «eerste prioriteit», zoals genoemd onder vraag 5? </vraag>
      <vraag nummer="7">Hoeveel capaciteit heeft de Arbeidsinspectie ingezet in sectoren waar ondanks de aanwezigheid van een intentieverklaring van de betrokken partijen geen arboconvenant tot stand is gekomen? Wat zijn de resultaten van deze inspecties? </vraag>
      <vraag nummer="8">Bent u bereid om alsnog capaciteit bij de Arbeidsinspectie vrij te maken om de sector leer- en schoenindustrie te inspecteren? </vraag>
      <noten afkomstig="vraag">
         <noot nummer="1">Geen arboconvenant in de leer-en schoenindustrie, http://arboconvenanten. szw.nl/index.cfm?fuseaction=dsp_document &amp;link_id=42140</noot>
      </noten>
   </vragen>
   <antwoorden aantal="5">
      <antwoord nummer="1">Na ondertekening van de intentieverklaring in februari 2003 is in goed overleg met partijen onderzoek gedaan naar de risico’s en oplossingen voor het terugdringen van de blootstelling aan fysieke belasting, gevaarlijke stoffen en de aanpak van reïntegratie in het eerste ziektejaar. In het najaar van 2003 bleken de opvattingen van de betrokken werkgeversorganisaties over de inhoud van een arboconvenant onderling te sterk te verschillen om te komen tot een arboconvenant. Sociale partners konden het evenmin eens worden over de financiële bijdragen vanuit de branches. Tenslotte hebben de werkgeversorganisaties een gezamenlijke brief gezonden naar SZW waarin zij meedeelden niet langer te willen streven naar een arboconvenant. Begin 2004 is mijn voorganger tot de conclusie gekomen dat een arboconvenant niet langer tot de mogelijkheden behoorde en heeft hij de intentieverklaring opgezegd. De branche heeft daarna voorgesteld om de stoffenproblematiek op te pakken middels een VASt-traject (SZW-programma Versterking Arbeidsomstandighedenbeleid Stoffen). </antwoord>
      <antwoord nummer="2">Werkgevers geven aan op grond van de volgende overwegingen niet langer te willen streven naar de totstandkoming van een arboconvenant: de grote diversiteit van de branches, de geringe financiële draagkracht van de branches, de beperkte omvang van de branches in verhouding tot mogelijke besparingen op de WAO-instroom, de voorkeur voor een aanpak in de afzonderlijke bedrijven (samen met de arbodienst) boven een branche-aanpak, de twijfel of de sector nog wel tot de hoogrisicobedrijfstakken moet worden gerekend, en een te kort tijdspad om in het kader van een arboconvenant mogelijke afspraken te maken en te implementeren. </antwoord>
      <antwoord nummer="3">Een arboconvenant is een instrument dat aanvullend op de reeds bestaande wettelijke instrumenten wordt ingezet om de arbeidsomstandigheden in een sector te verbeteren. Het gaat er vanuit dat sociale partners instrumenten ontwikkelen en activiteiten ontplooien opdat de ondernemingen in hun branche worden gestimuleerd en ondersteund bij hun arbeidsomstandigheden- en verzuimbeleid. Mijn departement levert aan een arboconvenant een financiële bijdrage indien ook sociale partners een financiële bijdrage kunnen en willen leveren. Ingeval de economische situatie sociale partners ertoe brengt om geen financiële middelen beschikbaar te stellen voor extra ondersteuning van de bedrijven in hun sector, dan betekent dat niet dat de bedrijven een argument hebben om het aanpassen van de arbeidsomstandigheden in hun bedrijven achterwege te laten. Geen arboconvenant betekent alleen dat de extra ondersteuning via een gezamenlijke aanpak van sociale partners en SZW achterwege blijft. </antwoord>
      <antwoord nummer="4, 6 en 8">Het uitvoeren van projectmatige inspecties vergt een intensieve voorbereiding, zowel organisatorisch als inhoudelijk. Toen duidelijk werd dat in de leer- en lederwarenindustrie geen convenant tot stand zou komen, heeft de Arbeidsinspectie vastgesteld dat er voor 2004 geen mogelijkheden meer aanwezig waren om tijdig een efficiënt en uitvoerbaar project in deze sector voor te bereiden en uit te voeren. Daarom is toen gesteld dat dit zou worden beoordeeld in het kader van het inspectieprogramma voor 2005. Dit inspectieprogramma komt tot stand op basis van een systematiek van risico analyse, waarbij de ernst van de problematiek en de omvang van de populatie die aan de risico’s zijn blootgesteld leidend zijn. Het volgen van deze analyse voor de planning 2005 leidt niet tot een keuze voor het uitvoeren van een project in de branche, vooral omdat het om een kleine branche gaat met weinig werknemers en veel zzp’ers. Vervolgens is overwogen of het niet afsluiten van een convenant aanleiding is voor een inspectieproject. Gezien het feit dat vorig jaar door de branche op eigen initiatief een «code voor de schoenmaker» ontwikkeld is, waarin ook aandacht wordt geschonken aan de onderwerpen van het arboconvenant, acht ik het wenselijk dat de branche de implementatie van deze code eerst doorvoert (zelfwerkzaamheid) en dat dit eigen initiatief nu niet doorkruist wordt met een inspectieproject. Bij de projectplanning zal opnieuw de afweging worden gemaakt of in de branche een inspectieproject wordt uitgevoerd afhankelijk van de mate waarin de eigen inspanningen van de branche effect sorteren. </antwoord>
      <antwoord nummer="5 en 7">De in genoemde brief opgenomen prioritaire aandacht van de Arbeidsinspectie voor sectoren waar geen arboconvenant is afgesloten, heeft een vertaling gekregen toen de onderhandelingen in de metaal om tot een arboconvenant te komen, moesten worden afgebroken. In relatie tot het amendement Verburg zijn de inspecties in de metaalsector opgevoerd. In de periode februari tot en met april zijn meer dan 700 inspecties in deze sector uitgevoerd. De inspecties waren gericht op fysieke belasting, lasrook en vluchtige organische stoffen. De resultaten van de inspecties worden momenteel geanalyseerd ten behoeve van een rapportage direct na de zomer. Vanaf mei tot oktober wordt geïnspecteerd op machineveiligheid. Hierbij staan circa 1000 inspecties gepland in de metaal en de voedings- en genotmiddelenbranche. De verslaglegging hiervan is voorzien in januari 2005. </antwoord>
      <noten afkomstig="antwoord"/>
   </antwoorden>
</kvr>
