<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Arib (beiden PvdA) aan de minister voor Vreemdelingenzaken en Integratie over de wegvoering van een Somalische meisje. (Ingezonden 12 oktober 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21803
</item>
         <item attribuut="Inhoud">Vragen over een Somalisch meisje dat slachtoffer zou zijn van mensenhandel. Wordt ze herenigd met haar familie in Somalié of kan ze als AMA een verblijfsstatus krijgen onder de B9-regeling [Aanvulling op vragen van de leden Visser en Balemans (beiden VVD) aan de over de wegvoering van een Somalisch meisje, ingezonden 8 oktober 2004].</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Vreemdelingenrecht) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Criminaliteitsbestrijding Jeugdigen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 551, Tweede Kamer</item>
         <item attribuut="Vraagnr_bij_indiening">2040501600</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2004-12-13</item>
         <item attribuut="Datum_indiening">2004-10-12</item>
         <item attribuut="Document-id">KVR21803</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1157" allpagenumbers="1157 1158" vetnummer="2040501600" code="0405tkkvr551" lopendefooter="Tweede Kamer, vergaderjaar 2004–2005, Aanhangsel" filenaam="KVR21803" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="551" onderwerp="" indiendatum="2004-10-12">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="13 december 2004), zie ook Aanhangsel Handelingen nr. 345, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat het betrokken Somalische meisje N. slachtoffer was van mensenhandel? </vraag>
      <vraag nummer="2">Wat is de verblijfsstatus van het meisje? Kunnen minderjarige alleenstaande asielzoekers (AMA’s) die slachtoffer zijn van mensenhandel een verblijfsstatus krijgen onder de zogenaamde B9-regeling? </vraag>
      <vraag nummer="3">Kunnen de tijdelijke pleegouders een «vergunning tot verblijf met als doel verblijf bij pleegouders» aanvragen om zodoende het meisje N. te kunnen blijven opvangen? </vraag>
      <vraag nummer="4">Is het waar dat het meisje mogelijk terug moet naar Somalië om te worden herenigd met haar familie? Of zal zij als AMA tot haar 18e in Nederland worden opgevangen om daarna uit de opvang en uit Nederland te worden gezet? </vraag>
      <vraag nummer="5">Is het waar dat vanwege het risico dat het meisje opnieuw in handen van de mensenhandelaren terecht zou kunnen komen, het meisje langere tijd bij het Nederlandse pleeggezin was ondergebracht? Zo neen, wat was dan de reden dat het meisje ongebruikelijk lang bij dit tijdelijke pleeggezin is gelaten? </vraag>
      <vraag nummer="6">Deelt u de mening dat het belang van het meisje altijd voorop moet staan? Zo ja, bent u van oordeel dat in de ontstane situatie, het in het belang van het meisje was om haar niet na zo lange tijd opnieuw over te plaatsen naar een ander pleeggezin? </vraag>
      <vraag nummer="7">Hoe gaat de Stichting Nidos om met haar uitgangspunt dat jonge AMA’s het beste in een zogenaamd «cultuurgezin» geplaatst kunnen worden, in die gevallen waar een cultuur-pleeggezin niet beschikbaar is? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Visser en Balemans (beiden VVD), ingezonden 8 oktober 2004 (vraagnummer 2040501390). </toelichting>
   <antwoorden aantal="7">
      <antwoord nummer="1">Gezien het feit dat het onderzoek hieromtrent nog niet is afgerond, kan ik u op deze vraag, in het belang van het onderzoek, thans geen antwoord geven. </antwoord>
      <antwoord nummer="2">Betrokkene heeft 8 juni 2004een aanvraag tot het verlenen van een verblijfsvergunning asiel voor een bepaalde tijd gedaan. Op deze aanvraag is nog niet beslist. De wettelijke termijn voor het nemen van een beslissing op een asielaanvraag bedraagt een half jaar. Betrokkene heeft tijdens de procedure rechtmatig verblijf. Vreemdelingen in de asielprocedure (dus ook minderjarige alleenstaande asielzoekers) die mogelijk slachtoffers zijn van mensenhandel en die in Aanmeldcentra en Opvangcentra verblijven, worden in de gelegenheid gesteld om aangifte te doen. Indien er aanwijzingen zijn dat een vreemdeling mogelijk slachtoffer is van mensenhandel wordt direct contact gezocht met het desbetreffende aanspreekpunt van de vreemdelingendienst. De aangifte wordt ambtshalve aangemerkt als een aanvraag tot het verlenen van een verblijfsvergunning regulier op grond van hoofdstuk B9 van de Vreemdelingencirculaire. </antwoord>
      <antwoord nummer="3">Een aanvraag kan alleen worden ingediend door een vreemdeling van 12 jaar en ouder dan wel door zijn of haar wettelijk vertegenwoordiger. Ook al zouden de tijdelijke pleegouders wettelijk vertegenwoordiger van het meisje zijn dan nog zou de aanvraag voor verblijf bij pleegouders niet voor inwilliging vatbaar zijn aangezien het reguliere vreemdelingenbeleid terzake slechts voorziet in de mogelijkhied tot het verlenen van verblijf bij pleegouders die in familierechtelijke relatie staan tot de vreemdeling. Omdat daarvan bij het meisje N. en haar tijdelijke pleegouders geen sprake is, zal om die reden de genoemde verblijfsvergunning niet kunnen worden verleend. </antwoord>
      <antwoord nummer="4">Ja. Indien zij familie heeft in het land van herkomst die voor opvang kunnen zorgdragen is de kans reëel dat zij moet terugkeren naar Somalie. In dat geval is er geen aanleiding haar verblijf in Nederland te verlenen. </antwoord>
      <antwoord nummer="5">Zie het antwoord op vraag 1. Het meisje is door de politie ondergebracht bij een pleeggezin omdat tijdelijke noodopvang geboden was. Dit onderbrengen is aanvankelijk zonder medeweten van de Stichting Nidos gebeurd. Pas op een later moment heeft Nidos de voogdij toegewezen gekregen en heeft Nidos gezocht naar een geschiktere opvangplaats voor het kind. Dit heeft mede door de weinige medewerking van de kant van het pleeggezin, dat vanaf het begin op de hoogte is gesteld dat het een tijdelijke plaatsing betrof, uiteindelijk een aantal maanden geduurd. </antwoord>
      <antwoord nummer="6">Het belang van het kind staat inderdaad voorop. Dit betekent evenwel niet dat een kind nimmer overgeplaatst zou kunnen worden naar een ander gezin. In dit geval was het belang van het meisje, zeker gelet op haar leeftijd, gebaat bij plaatsing in een Somalisch gezin. Het belang om binding met de eigen cultuur te kunnen houden speelt hierin een grote rol. </antwoord>
      <antwoord nummer="7">Nidos acht de beste vorm van opvang de opvang bij een gezin dat in taal, cultuur en religie veel overeenkomsten vertoont met het kind en zijn of haar achtergrond. Zo blijft het kind met zijn of haar oorsprong verbonden, raakt het minder snel ontworteld en kan het gebruik maken van de brug die de pleegouders vormen met de Nederlandse cultuur. Zij zijn hier immers al langer en dienen als gids. Alleen als er geen geschikt cultuurgezin gevonden kan worden wordt gezocht naar een ander geschikt gezin, dat dan meestal wel een Nederlands gezin is. </antwoord>
      <noten afkomstig="antwoord"/>
   </antwoorden>
</kvr>
