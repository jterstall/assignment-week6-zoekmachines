<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de ministers voor Vreemdelingenzaken en Integratie, van Buitenlandse Zaken en van Justitie over rechts-nationalistische intimidatie van in Nederland woonachtige Turken. (Ingezonden 18 mei 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26216
</item>
         <item attribuut="Inhoud">Vragen over aanwijzingen dat Turkse rechts-nationalisten uit Turkije druk uitoefenen op Turken in Nederland en hen bedreigen. Dit zijn aanvullende vragen op eerder vragen van het lid Wilders, ingezonden 17 mei 2006, over de berichten dat de Nederlandse tak van de Turkse religieuze organisatie Milli Görüs is overgenomen door het in Keulen gevestigde hoofdkwartier van Milli Görüs dat radicaal en anti-westers zou zijn.</item>
         <item attribuut="Rubriek">Cultuur en taal (Overig) Internationale betrekkingen (Overig) Welzijn (Minderheden)</item>
         <item attribuut="Trefwoorden">Godsdiensten Minderheden Turkije</item>
         <item attribuut="Vindplaats">Kamervragen met antwoord 2005-2006, nr. 2003, Tweede Kamer</item>
         <item attribuut="Vraagnr_bij_indiening">2050613540</item>
         <item attribuut="Afkomstig_van">Vreemdelingenzaken en Integratie (VI) Buitenlandse Zaken (BUZA) Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-08-28</item>
         <item attribuut="Datum_indiening">2006-05-18</item>
         <item attribuut="Document-id">KVR26216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4255" allpagenumbers="4255 4256" vetnummer="2050613540" code="0506tkkvr2003" lopendefooter="Tweede Kamer, vergaderjaar 2005–2006, Aanhangsel" filenaam="KVR26216" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2003" onderwerp="" indiendatum="2006-05-18">
         <vrager partij="GroenLinks" oorsprong="parlement">Azough</vrager>
         <vraagt-aan>de ministers voor Vreemdelingenzaken en Integratie, van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="28 augustus 2006), zie ook Aanhangsel Handelingen nr. 1630, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heb u kennisgenomen van de berichten <voetnoot nummer="1"/>over nationalistische intimidatie van Turken in Nederland vanuit Turkije? Hoe beoordeelt u deze berichten? </vraag>
      <vraag nummer="2" voetnoot="2">Bent u op de hoogte van het belastende artikel in de Turkse krant Dünya, die ook in Nederland wordt gepubliceerd, over de voorzitter van de Samenwerkende Turkse organisaties Overijssel (STO)? <voetnoot nummer="2"/>
      </vraag>
      <vraag nummer="3">Kunt u bevestigen dat de auteur van het betreffende artikel, topambtenaar is op het Turkse ministerie van Onderwijs? Zo ja, heeft u daarover contact gehad met de Turkse regering? Zo neen, wie is de auteur dan wel? </vraag>
      <vraag nummer="4">Heeft u andere aanwijzingen dat Turkse rechts-nationalisten uit Turkije druk uitoefenen op Turken in Nederland en hen bedreigen? Zo ja, welke aanwijzingen zijn dat? </vraag>
      <vraag nummer="5">Bent u bereid om de Turkse autoriteiten te vragen om de bedreigingen van Turkse onderdanen tegen Turken in Nederland te onderzoeken en zo mogelijk te vervolgen, dan wel anderszins te bestrijden? </vraag>
      <vraag nummer="6">Hoe beoordeelt u de situatie dat door publicaties van Turkse auteurs in Turkije de vrijheid van meningsuiting van Turken in Nederland wordt beknot? Welke maatregelen kunt u daartegen ondernemen? Bent u bereid daartoe over te gaan? </vraag>
      <vraag nummer="7">Is er een risico-analyse uitgevoerd naar de veiligheidssituatie van de voorzitter van de STO, zijn familie en anderen die wellicht te maken hebben gekregen met bedreigingen uit bovengenoemde hoek? Zo neen, waarom niet? Zo ja, wat is de beoordeling geweest en welke mogelijke vervolgmaatregelen zijn genomen om veiligheid van deze mensen te waarborgen? </vraag>
      <vraag nummer="8">In hoeverre kunt u bevestigen dat er sprake is van een toenemende manifestatie van Turkse uitingen van rechts-nationalisme in Nederland? Zo neen, bent u bereid hier onderzoek naar te laten doen? </vraag>
      <vraag nummer="9">Deelt u de mening dat Turks-nationalistische beïnvloeding, druk of bedreigingen een negatieve invloed kunnen hebben op de integratie van Turken in Nederland? Zo ja, welke maatregelen kunt u nemen om Turken in Nederland te beschermen tegen dergelijke beïnvloeding? Bent u bereid maatregelen te treffen? </vraag>
      <vraag nummer="10">Kunt u bevestigen dat de nieuwe voorzitter van Milli Görüs Nederland naar voren is geschoven door de conservatieve Duitse tak van deze religieuze organisatie? Hoe schat u de invloed van de Duitse tak op het Nederlandse bestuur van Milli Görüs in? Hoe beoordeelt u deze invloed? </vraag>
      <noten afkomstig="vraag">
         <noot nummer="1" datum="2006-05-13" bron="de Volkskrant, 15 mei 2006, Trouw, 12 en">de Volkskrant, 15 mei 2006, Trouw, 12 en, 13 mei 2006</noot>
         <noot nummer="2">Dünya, april 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Wilders (Groep Wilders), ingezonden 17 mei 2006 (vraagnummer 2050613490). </toelichting>
   <antwoorden aantal="10">
      <antwoord nummer="1">Ja. Incidenten waarbij sprake is van intimidatie zijn zorgwekkend. In een democratische samenleving moet iedere burger zijn mening kunnen uiten, ook over kwesties die in andere landen gevoelig liggen. </antwoord>
      <antwoord nummer="2">Ja. </antwoord>
      <antwoord nummer="3">De ambtenaar bij het ministerie van Onderwijs in Turkije wiens naam boven het artikel stond, heeft de Nederlandse ambassade in Ankara laten weten niet de auteur van het betreffende artikel te zijn. Ik heb geen reden om aan deze uitlating te twijfelen. </antwoord>
      <antwoord nummer="4">Extreem-rechtse nationalistische personen of Turkse organisaties, in de volksmond dikwijls aangeduid als «Grijze Wolven», hebben in Turkije en daarbuiten een lange traditie van intimidatie en geweldpleging tegen personen en organisaties die zij beschouwen als vijanden van de Turkse staat en natie. Rond omstreden vraagstukken roeren zij zich met enige regelmaat niet alleen in Turkije, maar ook daarbuiten. Het komt voor dat hierbij druk wordt uitgeoefend, bijvoorbeeld via protestuitingen, op gepercipieerde tegenstanders om af te zien van bijeenkomsten of standpunten te herzien. Zo heb ik vernomen dat een bijeenkomst van de Armeense federatie in Rotterdam op 16 maart jl. is verstoord door een klein groepje mensen van Turkse afkomst die rechts-nationalistische leuzen scanderen, met vlaggen zwaaiden en de discussie ruw verstoorden. Hun aanwezigheid is door andere deelnemers als zeer intimiderend ervaren. </antwoord>
      <antwoord nummer="5">Op basis van de eerdere antwoorden zie ik geen aanleiding om de Turkse autoriteiten een dergelijk verzoek voor te leggen. </antwoord>
      <antwoord nummer="6">Elke vorm van intimiderend gedrag tegenover medeburgers, vanuit welke hoek dan ook, wijs ik met kracht af. Daar waar strafrechtelijke normen worden overtreden, bijvoorbeeld in geval van bedreiging, is het mogelijk voor het openbaar ministerie vervolging te overwegen. </antwoord>
      <antwoord nummer="7">In het nieuwe stelsel bewaken en beveiligen mogen burgers en organisaties van de overheid verwachten dat die hen door het treffen van beveiligingsmaatregelen te hulp schiet op het moment dat de aantasting van de veiligheid zulke vormen dreigt aan te nemen, dat zij daar op eigen kracht geen weerstand meer tegen kunnen bieden. De actieve medewerking van de betrokkene is daarbij van groot belang. Voor het inschatten van dreiging en risico tegen personen is het noodzakelijk dat de betrokken verantwoordelijke instanties, het lokaal gezag, op de hoogte zijn van de geuite (en gepercipieerde) dreigingen. In deze situatie is door de politie een quick scan gemaakt van de veiligheidssituatie van betrokkene. Hieruit blijkt niet dat er aanleiding is een concrete dreiging te veronderstellen. Niettemin zijn op dit moment door zijn werkgever, in overleg met de lokale politie, beveiligingsmaatregelen getroffen. </antwoord>
      <antwoord nummer="8">Zoals eerder aangegeven vind ik uitingen van intimidatie verontrustend en laakbaar. Als dergelijke intimidatie de vorm van concrete bedreigingen aanneemt, is het mogelijk voor slachtoffers hiervan melding of aangifte te doen bij de politie. Op grond hiervan kan een onderzoek worden overwogen. Over de mate van aandacht van veiligheidsdiensten voor personen en organisaties worden alleen in de Commissie voor Inlichtingen- en Veiligheidsdiensten mededelingen gedaan. </antwoord>
      <antwoord nummer="9">Zie de antwoorden op de vragen 6 en 7. </antwoord>
      <antwoord nummer="10">Zie voor het antwoord op deze vraag de antwoorden op de vragen van het lid Wilders, ingezonden op 17 mei 2006 met kenmerk 2050613490, over Milli Görüs Nederland. </antwoord>
      <noten afkomstig="antwoord"/>
   </antwoorden>
</kvr>
