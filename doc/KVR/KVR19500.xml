<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Justitie en van Binnenlandse Zaken en Koninkrijksrelaties over mogelijk weigeren van beschikbaar stellen als getuige uit angst voor represailles en intimidaties. (Ingezonden 12 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19500
</item>
         <item attribuut="Inhoud">Van de bezoekers van een café in Hoorn, waar een moord is gepleegd, durft maar één vrouw te getuigen. De anderen zijn bang voor intimidatie en represailles. Hoe kan de veiligheid van getuigen vergroot worden en waarom heeft de betreffende vrouw niet de status "beschermde getuige" gekregen (Algemeen Dagblad, 10 december 2003).</item>
         <item attribuut="Rubriek">Strafrecht en strafprocesrecht (Justitiële documentatie en strafregisters) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Justitiële documentatie Opsporingen</item>
         <item attribuut="Vindplaats">Kamervragen met antwoord 2003-2004, nr. 845, Tweede Kamer</item>
         <item attribuut="Vraagnr_bij_indiening">2030404760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2004-02-17</item>
         <item attribuut="Datum_indiening">2003-12-12</item>
         <item attribuut="Document-id">KVR19500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1791" allpagenumbers="1791 1792" vetnummer="2030404760" code="0304tkkvr845" lopendefooter="Tweede Kamer, vergaderjaar 2003–2004, Aanhangsel" filenaam="KVR19500" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="845" onderwerp="" indiendatum="2003-12-12">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="17 februari 2004), zie ook Aanhangsel Handelingen nr. 564, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Heeft u kennisgenomen van het artikel «Kroongetuige tegen wil en dank» <voetnoot nummer="1"/>waarin een vrouw aan het woord komt die – in tegenstelling tot meer dan honderd andere mensen die ook aanwezig waren in een café in Hoorn waar op Koninginnedag 2002 een moord heeft plaatsgevonden – wel de moed heeft gehad zich als getuige beschikbaar te stellen? </vraag>
      <vraag nummer="2">Hoe beoordeelt u de moed van deze vrouw? </vraag>
      <vraag nummer="3">Wat betekent het voor de rechtsstaat als mensen die getuige zijn van een ernstig misdrijf uit angst voor represailles en intimidaties weigeren zich beschikbaar te stellen als getuige? </vraag>
      <vraag nummer="4">Wat zou volgens u kunnen c.q. moeten worden gedaan om de bereidheid te vergroten om te getuigen en dus niet te zwichten voor mogelijke wraakacties? </vraag>
      <vraag nummer="5">Neemt de aard en omvang van dit fenomeen, het niet durven getuigen uit angst voor represailles en intimidaties, toe? </vraag>
      <vraag nummer="6">Bent u bereid hiernaar onderzoek te laten doen als u niet over een actueel inzicht beschikt? </vraag>
      <vraag nummer="7">Waarom is de naam en adres van de betrokken vrouw in het politiedossier terecht gekomen, terwijl was toegezegd dat dat niet zou gebeuren? </vraag>
      <vraag nummer="8">Wat is uw oordeel over deze fout en wat gaat u doen om een herhaling te voorkomen? </vraag>
      <vraag nummer="9">Waarom is deze vrouw niet toegezegd dat haar de status van «beschermde getuige» zou worden toegekend? </vraag>
      <vraag nummer="10">Kan aan mensen die in dit soort zaken durven te getuigen veiligheid voor henzelf en hun gezin worden gegarandeerd? Zo neen, waarom niet? Zo ja, wat gaat u doen om die waarborg door te voeren? </vraag>
      <vraag nummer="11">Indien vraag 10 ontkennend moet worden beantwoord, wat zijn van deze gedragslijn dan de gevolgen voor het bestrijden van intimidatie en represailles door zware, koelbloedige misdadigers? </vraag>
      <vraag nummer="12">Indien vraag 10 bevestigend kan worden beantwoord, wat gaat u doen om aan die waarborg vervolgens op ruime schaal bekendheid te geven? </vraag>
      <noten afkomstig="vraag">
         <noot nummer="1" datum="2003-12-10" bron="Algemeen Dagblad">Algemeen Dagblad, 10 december 2003</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">In zijn algemeenheid kan worden gesteld dat het afleggen van een getuigenverklaring in een zwaar geweldsmisdrijf als moedig moet worden beschouwd. Ook in het onderhavige geval, waarin de getuige een verklaring aflegt tegen de dader van een moord c.q. doodslag, wordt het afleggen van een verklaring door de getuige als moedig beschouwd. </antwoord>
      <antwoord nummer="3">Het bestrijden van de zware- en georganiseerde criminaliteit is gebaat bij een grote aangiftebereidheid door zowel slachtoffers als getuigen. In het licht hiervan kan worden aangenomen dat indien getuigen uit angst voor represailles en intimidaties weigeren zich beschikbaar te stellen als getuige, dit nadelige gevolgen heeft voor de opsporing en vervolging en dus voor de rechtsstaat. In het algemeen geldt dat er een burgerplicht is voor personen die als getuige worden opgeroepen om op de terechtzitting te verschijnen en daar naar waarheid te verklaren over wat zij hebben waargenomen. Niettemin kan de staat het afleggen van een dergelijke verklaring niet in alle gevallen en niet met onbeperkte middelen afdwingen (zie ook het antwoord op vraag 9). </antwoord>
      <antwoord nummer="4">De Instructie getuigenbescherming 2001 (Getuigenbeschermingsregeling) alsmede de «Handleiding Opnemen (deels) Anonieme Aangifte/verklaring» van 20 februari 2002 bieden het Openbaar Ministerie vooralsnog voldoende mogelijkheden. Van de zijde van het Openbaar Ministerie wordt niet aangegeven dat nadere maatregelen noodzakelijk zijn om bereidheid van getuigen voor het afleggen van een verklaring te vergroten. </antwoord>
      <antwoord nummer="5">Van de zijde van het Openbaar Ministerie is geen mededeling ontvangen, waaruit een toename blijkt in het aantal getuigen dat uit angst voor represailles en intimidaties geen verklaring durft af te leggen. Ook zijn mij geen andere gegevens bekend, waaruit een toename hiervan kan worden afgeleid. </antwoord>
      <antwoord nummer="6">Gelet op de beantwoording van vragen 4 en 5 is er geen aanleiding om hiernaar nader onderzoek te laten verrichten. </antwoord>
      <antwoord nummer="7, 8 en 9">De verklaringen van de betrokken vrouw zijn steeds op haar (meisjes)naam gesteld. Wel is in het proces-verbaal van de eerste verklaringen op haar verzoek haar adres vervangen door het adres van het politiebureau te Hoorn. Dit is een mogelijkheid die de politie zelfstandig kan toepassen. In de verdere verhoren, bij de politie en bij de rechter-commissaris, is betrokkene steeds duidelijk gemaakt dat haar volledige personalia in de stukken zouden worden opgenomen. Er is dus geen sprake van een toezegging om te bevorderen dat betrokkene als anonieme getuige zou worden aangemerkt, die niet is nagekomen. Een dergelijke toezegging heeft alleen zin als de identiteit van de getuige voor de verdachte ook daadwerkelijk verborgen kan worden gehouden. De mogelijkheden om haar te horen als een (beperkt) anonieme getuige (art. 190 WvSv) of als bedreigde getuige (art. 226a WvSv) konden in dit geval niet worden toegepast. Gelet op de feitelijke situatie in de zaak was het niet mogelijk betrokkene te laten verklaren en tegelijkertijd haar anonimiteit te waarborgen. Daarbij speelde een rol dat zij op zeer korte afstand getuige is geweest van een schietpartij in een druk café. Juist die drukte maakte dat alleen de directe omstanders zicht hadden op het gebeurde. De identiteit van deze directe omstanders was niet alleen bekend bij de politie maar ook bij de bezoekers van het café, die zich in de nabijheid van het slachtoffer hadden bevonden. Dit waren veelal vaste bezoekers van dit café, zoals ook de verdachte. Deze konden derhalve ook reconstrueren wie iets gezien kon hebben. Hierdoor was het feitelijk onmogelijk één getuige anoniem te laten verklaren. De inhoud van de «anonieme verklaring» zou, gelet op de bijzondere omstandigheden van deze zaak, aan de hand van het dossier voor de verdachte herleidbaar zijn tot de persoon van de getuige. Er is al het mogelijke gedaan om ook andere getuigen te laten verklaren. Diverse bezoekers van het café zijn op verzoek van de officier van justitie bij de rechter-commissaris opgeroepen als getuige. Daarbij zijn twee getuigen aangehouden wegens meineed en een getuige is zelfs langdurig gegijzeld in verband met het feit dat hij bij de rechter-commissaris niet wilde verklaren. Een andere getuige zal worden vervolgd terzake van art. 189 WvSr (na het feit opzettelijk behulpzaam zijn bij het ontkomen van de dader aan de politie). Op deze manier is geprobeerd de bewijspositie in de zaak te versterken èn daarmee mede de druk enigszins bij de getuige weg te nemen. Helaas heeft dit niet het gewenste effect gehad. </antwoord>
      <antwoord nummer="10">Zoals in de eerdere antwoorden is aangegeven, kent het Wetboek van Strafvordering de mogelijkheid om een getuige te horen als een (beperkt) anonieme getuige (art. 190 WvSv) of als bedreigde getuige (art. 226a WvSv). Daarnaast kunnen, indien de noodzaak daartoe aanwezig is, op grond van de Instructie Getuigenbescherming 2001 ten behoeve van een getuige, inclusief diens naasten of gezinsleden, specifieke beschermingsmaatregelen worden getroffen. </antwoord>
      <antwoord nummer="11">Zie antwoord 10. </antwoord>
      <antwoord nummer="12">De mogelijkheden als hiervoor geschetst zijn naar mijn oordeel voldoende bekend bij de politie- en justitie-onderdelen, die het aangaat. In voorkomende gevallen worden de betrokkenen hierover vanzelfsprekend ingelicht. </antwoord>
      <noten afkomstig="antwoord"/>
   </antwoorden>
</kvr>
