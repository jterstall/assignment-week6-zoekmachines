<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën inzake overboekingen van de Belastingdienst aan niet-rechthebbenden. (Ingezonden 2 augustus 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20948
</item>
         <item attribuut="Inhoud">Vragen naar aanleiding van het vonnis van de Rotterdamse rechtbank, 9 juni 2004 in een zaak waarbij in een periode van ruim één jaar vijf keer een bedrag van in totaal 89.077 euro ten onrechte aan iemand was overgemaakt.</item>
         <item attribuut="Rubriek">Belastingen (Belastingdiensten)</item>
         <item attribuut="Trefwoorden">Belastingdienst</item>
         <item attribuut="Vindplaats">Kamervragen met antwoord 2003-2004, nr. 2133, Tweede Kamer</item>
         <item attribuut="Vraagnr_bij_indiening">2030418970</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-08-23</item>
         <item attribuut="Datum_indiening">2004-08-02</item>
         <item attribuut="Document-id">KVR20948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4505" allpagenumbers="4505 4506" vetnummer="2030418970" code="0304tkkvr2133" lopendefooter="Tweede Kamer, vergaderjaar 2003–2004, Aanhangsel" filenaam="KVR20948" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2133" onderwerp="" indiendatum="2004-08-2">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën inzake</vraagt-aan>
      </vraagdata>
      <antwoorddata antwoorddatum="2004-08-23">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met het vonnis van de Rotterdamse rechtbank van 9 juni jl., nr. 207289/HA ZA 03-2941? </vraag>
      <vraag nummer="2">Hoe is het mogelijk dat iemand in een periode van ruim één jaar een vijftal overboekingen voor een totaalbedrag van € 89.077 ten onrechte van de Belastingdienst op zijn/haar bankrekeningnummer ontvangt? </vraag>
      <vraag nummer="3">Hoe is het mogelijk dat in deze situatie een administratieve vergissing zich vijf keer voordoet? </vraag>
      <vraag nummer="4">Vinden dergelijke administratieve vergissingen vaker plaats? Zo ja, hoe vaak en welk totaalbedrag is daar mee gemoeid? </vraag>
      <vraag nummer="5">Heeft de Belastingdienst alle onterechte overboekingen teruggevorderd? Wordt er ook een deel niet teruggevorderd? Welke oorzaken liggen daaraan ten grondslag? </vraag>
      <vraag nummer="6">Welke acties zijn er in het verleden ondernomen om de hoeveelheid onjuiste overboekingen terug te dringen? </vraag>
      <vraag nummer="7">Is het risico dat dergelijke overboekingen plaatsvinden hiermee geheel weggenomen? </vraag>
      <vraag nummer="8">Zo neen, welke acties gaat u nog ondernemen om de hoeveelheid onjuiste overboekingen (verder) terug te dringen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">De Belastingdienst verwerkt ruim veertig miljoen uitbetalingen per jaar. Het tijdsverloop tussen vaststelling van de teruggaafbeschikking en de daadwerkelijke uitbetaling wordt daarbij zo kort mogelijk gehouden. Zowel het aantal te verwerken uitbetalingen als de termijn waarbinnen zij moeten plaatsvinden, stellen bijzondere eisen aan het betalingssysteem van de Belastingdienst. Een belangrijke concessie die in dat verband moet worden gedaan, is dat bij verwerking van de betalingsopdrachten door de bank naam-nummercontrole bewust achterwege wordt gelaten. Het toepassen van deze controle zou tot een groot aantal onnodige uitworpen maar bovendien tot onaanvaardbare vertraging leiden. In het verhoudingsgewijs gering aantal situaties waarin uitbetaling plaatsvindt op een verkeerd rekeningnummer, wordt de vergissing meestal gesignaleerd door degene aan wie onverschuldigd is betaald; reageert die niet, informeert de rechthebbende zelf meestal kort na vaststelling naar de uitbetaling van zijn belastingteruggave. In de bij vraag 1bedoelde zaak heeft de rechthebbende op de teruggaven de Belastingdienst in 2002 verzocht één bepaalde belastingteruggave en ook eventueel volgende teruggaven te betalen via overboeking op zijn buitenlandse bankrekening. De Belastingdienst heeft niet onderkend dat het verzoek een buitenlandse bankrekening betrof en het bankrekeningnummer ingevoerd in het vaste bestand van rekeninggegevens (Vastgiro) dat wordt gebruikt voor de uitbetaling van teruggaven. Het bijzondere daarbij was dat het buitenlandse bankrekeningnummer de toegepaste (op Nederlandse nummers georiënteerde) controles heeft doorstaan. Als gevolg van de omissie zijn meerdere belastingteruggaven uitbetaald aan een niet-rechthebbende die houder was van het gelijkluidende rekeningnummer bij een Nederlandse bankinstelling. De niet-rechthebbende heeft niet gereageerd op de betalingen die onverschuldigd op zijn rekeningnummer werden gecrediteerd. De rechthebbende reageerde pas één jaar nadat de eerste teruggaaf op het onjuiste bankrekeningnummer was overgemaakt en inmiddels nog vier teruggaven verkeerd waren uitbetaald. </antwoord>
      <antwoord nummer="4">Ja (zie ook het antwoord op de vragen 7 en 8). De behandeling van zaken waarin sprake is van een vergissing bij de uitbetaling van belastingteruggaven is belegd bij de regio’s van de Belastingdienst. Een centrale administratie wordt op dat punt niet gevoerd; overigens moet daarbij worden bedacht dat onverschuldigd uitbetaalde bedragen in verreweg de meeste gevallen zonder meer worden terugbetaald aan de Belastingdienst. </antwoord>
      <antwoord nummer="5">De Belastingdienst vordert alle onverschuldigd verrichte betalingen terug. Zoals gezegd worden deze bedragen in verreweg de meeste gevallen zonder meer – dus zonder gerechtelijke procedure – terugbetaald aan de Belastingdienst. Overigens betekent een terugvordering niet automatisch dat ook daadwerkelijk wordt terugbetaald. In een verhoudingsgewijs gering aantal gevallen zijn personen jegens wie de terugvordering is ingesteld niet (meer) in staat tot terugbetaling terwijl ook geen vermogensbestanddelen voorhanden zijn waarop de vordering kan worden verhaald. Sporadisch moet dan ook in de oninbaarheid van de vordering worden berust. </antwoord>
      <antwoord nummer="6">Het beleid is in de loop van de tijd steeds meer gericht op controle van de juistheid van in het rekeningenbestand (Vastgiro) van de Belastingdienst vastgelegde gegevens. Zo wordt in van de Belastingdienst uitgaande correspondentie waarin het rekeningnummer van de belastingplichtige is voorbedrukt, zoals aangiften, veelal gevraagd het vermelde rekeningnummer te controleren. Daarnaast worden gegevens voorafgaand aan opvoer van een rekeningnummer in het genoemde rekeningenbestand aan verschillende controles onderworpen. </antwoord>
      <antwoord nummer="7 en 8">Gelet op het grote aantal uitbetalingen dat plaatsvindt en het aantal mutaties in de rekeninggegevens van belastingplichtigen, vallen incidentele onjuiste overboekingen niet uit te sluiten. De juistheid van de in het rekeningenbestand van de Belastingdienst opgenomen gegevens is een blijvend aandachtspunt voor de Belastingdienst. Zo is een structurele matching van rekeninggegevens tussen banken en Belastingdienst een van de onderwerpen in de thans lopende aanbestedingsprocedure betalingsverkeer Belastingdienst. </antwoord>
      <noten afkomstig="antwoord"/>
   </antwoorden>
</kvr>
