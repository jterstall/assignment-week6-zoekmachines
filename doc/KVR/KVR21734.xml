<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens (SP) en Van Hijum (CDA) aan de minister van Verkeer en Waterstaat over spoorveiligheid. (Ingezonden 29 oktober 2004); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21734
</item>
         <item attribuut="Inhoud">In het licht van een aantal spoorwegongevallen die zich de laatste tijd hebben voorgedaan, wordt onder andere gevraagd naar het passeren door treinen van stopseinen, het ATB-EG-systeem (Automatische treinbeïnvloeding-Eerste Generatie) en het ETCS (European Train Control System), met name naar de mogelijke ontwikkeling van een Specific Transmission Module (STM) voor Nederland.</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 2004-2005, nr. 491, Tweede Kamer</item>
         <item attribuut="Vraagnr_bij_indiening">2040502500</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
            <persoon partij="CDA">Van Hijum</persoon>
         </item>
         <item attribuut="Datum_reaktie">2004-11-29</item>
         <item attribuut="Datum_indiening">2004-10-29</item>
         <item attribuut="Document-id">KVR21734</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1027" allpagenumbers="1027 1028 1029 1030" vetnummer="2040502500" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21734" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="491" onderwerp="" indiendatum="2004-10-29">
         <vrager partij="SP" oorsprong="parlement">Gerkens</vrager>
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-11-29">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebben uw ambtvoorganger en de andere betrokken Bestuursorganen, conform artikel 69 van de Wet Raad voor de Transportveiligheid, gereageerd op de veiligheidsaanbevelingen van de Raad voor de Transportveiligheid naar aanleiding van het treinongeval bij Dordrecht in 1998? <voetnoot nummer="1"/>Bent u bereid deze reacties in afschrift naar de Tweede Kamer te sturen? </vraag>
      <vraag nummer="2" voetnoot="2">Kunt u aangeven wat de bevindingen zijn uit het rapport van Railned uit 2001 over stoptonende seinen? <voetnoot nummer="2"/>Bent u bereid dit rapport naar de Tweede Kamer te sturen? Wat is uw mening over deze bevindingen? </vraag>
      <vraag nummer="3">Kunt u aangeven wat de meest voorkomende oorzaken zijn van de passages van stoptonende seinen? Zo neen, waarom niet? </vraag>
      <vraag nummer="4">Deelt u de mening dat de spoorveiligheid per definitie gediend is met een steeds verder toenemende rol van technische systemen in de besturing van een trein? Schuilen daar ook veiligheidsrisico’s in? Zo ja, welke? </vraag>
      <vraag nummer="5">Zijn er, naast de door u en uw ambtsvoorgangers genoemde technische en financiële overwegingen, ook andere overwegingen geweest waarom het systeem Automatische Treinbeïnvloeding–Eerste Generatie (ATB-EG) geen snelheidsbewaking onder de 40kilometer per uur kent? Zo ja, welke? </vraag>
      <vraag nummer="6">Wat voor maatregelen neemt u momenteel om het aantal passages van stoptonende seinen te verminderen? Kunt u aangeven welke criteria u gebruikt voor de maatregelen die u in dit kader neemt? Zijn de maatregelen ook getoetst op de feitelijke incidenten van de afgelopen jaren en is daaruit gebleken dat er een verbeterend effect vanuit gaat? </vraag>
      <vraag nummer="7" voetnoot="3">Is het waar dat er binnen het systeem ATB-EG oorspronkelijk sprake was van een functie «kwitering ATB» <voetnoot nummer="3"/>die werkzaam was binnen het snelheidsgebied van 0tot 40 kilometer per uur en tot doel had om machinisten alert te maken op het mogelijkerwijs naderen van een stoptonend sein? Kunt u aangeven waarom deze functie is vervallen? Wat is uw mening hierover? </vraag>
      <vraag nummer="8">Bent u bereid «kwitering ATB» of een daarmee vergelijkbare functionaliteit opnieuw in te voeren? Zo neen, waarom niet? Zo ja, hoe gaat u dit doen? </vraag>
      <vraag nummer="9" voetnoot="4 4 5">Bent u er van op de hoogte dat European Train Control System (ETCS) level Specific Transmission Module (STM), naast het kunnen interpreteren van de oude ATB-informatie, tevens de mogelijkheden biedt om functionele beperkingen hiervan met het ETCS-systeem te ondervangen <voetnoot nummer="4"/>en tevens mogelijkheden biedt om niet-veiligheidsgerelateerde functies (o.m. snelheidsadvisering) toe te voegen? Is deze optie conform de aanbeveling <voetnoot nummer="4"/>en <voetnoot nummer="5"/>door Prorail onderzocht? Zo ja, wat waren de resultaten? Zo neen, bent u bereid te onderzoeken tegen welke kosten en op welke termijn deze aanvulling van ATB ingevoerd kan worden en dit aan de Tweede Kamer voor te leggen? </vraag>
      <vraag nummer="10">Wat is de stand van zaken met betrekking tot de ontwikkeling van een STM voor Nederland? Welke maatregelen hebt u genomen naar aanleiding van de aanbeveling aangaande de mededingingsrechtelijke aspecten van ATB? Is de tijdige beschikbaarheid tegen een redelijke prijs hiermee gegarandeerd? Zo neen, welke maatregelen gaat u nemen om dit alsnog zeker te stellen? </vraag>
      <noten afkomstig="vraag">
         <noot nummer="5"/>
         <noot nummer="1">Botsing tussen twee reizigerstreinen in Dordrecht 28 november 1999, RVTV, mei 2001</noot>
         <noot nummer="2">Railned Spoorveiligheid kenmerk RnV/01/T42.004.100</noot>
         <noot nummer="3">Op de Rails 48e jaargang – december 1980– SW p. 73</noot>
         <noot nummer="4">Functional Requirements Specifications ETCS v 4.19 p. 43-44</noot>
         <noot nummer="5">Samenvatting van onderzoek naar systeemkeuze Betuweroute (bijlage bij 22 589 nr. 223)</noot>
      </noten>
   </vragen>
   <antwoorden aantal="10">
      <antwoord nummer="1">Ja, er is zowel door Verkeer en Waterstaat als door ProRail, Thalys Nederland NV en Railion Benelux NV gereageerd op de veiligheidsaanbevelingen zoals de Raad die terzake het treinongeval bij Dordrecht heeft gedaan in het in 2001 uitgebrachte onderzoeksrapport. Een afschrift van de reacties voeg ik als bijlage bij deze brief. Overigens en voor de goede orde: het ongeval bij Dordrecht vond plaats op 28 november 1999 en niet in 1998 zoals in uw vraag staat vermeld. </antwoord>
      <antwoord nummer="2">Het rapport dat Railned Spoorwegveiligheid in 2001 heeft uitgebracht, is gemaakt in opdracht van de Raad voor de Transportveiligheid en geeft inzicht in de oorzaken en achterliggende factoren bij roodlicht passages ofwel passages stoptonende seinen (STS). Dit rapport van Railned Spoorwegveiligheid geeft anno 2001 een aantal belangrijke bevindingen weer. Ten eerste blijkt dat in bijna 95% van de gevallen van de passages STS er geen gevolgen zijn. In 5% van de gevallen is sprake van materiële schade aan de spoorweg of aan het voertuig en in bijna 1% van de gevallen leidt een STS passage tot een botsing met een ander voertuig. Veelal wordt een passage STS veroorzaakt door een menselijke fout. Verder wordt in de studie geconcludeerd dat er twee soorten maatregelen mogelijk zijn om het risico te beheersen. Ten eerste maatregelen die van invloed zijn om de oorzaken weg te nemen. Op dit gebied zijn in het verleden de nodige maatregelen getroffen, zoals de invoering van ATB. Om te bepalen of aanvullend andere effectieve maatregelen op dit gebied getroffen kunnen worden en welke dat zijn, is nader onderzoek nodig, zo wordt in het rapport geconcludeerd. Daarnaast zijn er maatregelen mogelijk die de gevolgen van STS passages, bijvoorbeeld een botsing, beperken. Railned Spoorwegveiligheid komt tot de conclusie dat dit onderdeel tot 2001 onvoldoende aandacht heeft gekregen. Mijn mening over de bevindingen uit de genoemde studie is de volgende. De studie van Railned Spoorwegveiligheid uit 2001 en de trendanalyses over de jaren 2002 en 2003 waren voor mij reden om maatregelen te treffen. Medio 2003 is in een samenwerkingsverband van de verschillende branche-organisaties gestart met het maken van een overzicht van gezamenlijk te treffen maatregelen. In maart 2004 is vanuit het ministerie van Verkeer en Waterstaat dit initiatief opgeschaald tot een sectorbrede werkgroep STS, gevolgd door de instelling van een (eveneens de gehele sector omvattende) stuurgroep STS. Dit heeft geresulteerd in een gezamenlijke aanpak in de vorm van maatregelenpakketten met ambities voor risicoreducties. De sector is zelf verantwoordelijk voor de uitvoering van de maatregelen. Mijn verantwoordelijkheid is hierop te sturen. Mijn beleid terzake is opgenomen in de tweede kadernota Railveiligheid «Veiligheid op de rails» die ik u recent heb doen toekomen (Kamerstuk 29 893, nr. 2). Hoewel ik bereid ben het rapport van Railned Spoorwegveiligheid aan uw Kamer toe te sturen, acht ik dat niet zinvol omdat inmiddels met de tweede kadernota Railveiligheid een actuele en integrale aanpak voor de Kamer beschikbaar is. </antwoord>
      <antwoord nummer="3">Bij de beantwoording van vraag 2 heb ik aangegeven dat het veelal gaat om menselijke fouten. Om effectieve maatregelen te nemen is het nodig om de achterliggende oorzaken van het ontstaan van deze fouten te kennen. Bij de aanpak van het STS-probleem zijn twee sporen essentieel. Ten eerste is er de menselijke factor: welke mogelijkheden zijn er om aan de kant van het rijden van treinen het aantal STS-en te verminderen met als invalshoeken cultuur, houding en gedrag. Het tweede spoor is dat van de techniek, waarbij onderscheid te maken is tussen het optimaliseren van plaatsing en zichtbaarheid van seinen en anderzijds aanpassingen in het beveiligingssysteem. Naast de concreet te treffen maatregelen blijft onderzoek naar achterliggende oorzaken in de eerder genoemde branche brede werkgroep gaande, zoals een integrale analyse van de database van alle STS-gevallen in de afgelopen jaren. </antwoord>
      <antwoord nummer="4">In zijn algemeenheid kan gesteld worden dat er inderdaad in de huidige ontwikkelingen sprake is van een toenemende rol van nieuwe technische systemen voor de besturing van treinen. Veiligheid wordt gerealiseerd in de interactie tussen infrastructuur, materieel, personeel en procedures. Technische systemen zijn er om procedures of handelingen te automatiseren en te borgen om daarmee de veiligheid te verhogen. Aan de andere kant kunnen technische systemen ook leiden tot onachtzaamheid omdat vertrouwd wordt op de werking van het systeem. Dit stelt hoge eisen aan technische systemen, die door tegenstrijdige mogelijkheden soms niet afdoende kunnen zijn in alle omstandigheden. Daarom ben ik van mening dat bij het ontwikkelen en toepassen van technische systemen een integrale veiligheidsafweging dient te worden gemaakt waarbij de risico’s of consequenties van de technische systemen op de terreinen infrastructuur, materieel, personeel en procedures moeten zijn meegewogen. Uit een dergelijke veiligheidsafweging kan mogelijk blijken dat de toepassing van een technisch systeem niet de gewenste toename van veiligheid oplevert, bijvoorbeeld een (te) grote afhankelijkheid van deze systemen of het veroorzaken van menselijk gedrag dat contraproduktief is voor de integrale spoorwegveiligheid. </antwoord>
      <antwoord nummer="5">Nee, er zijn geen andere overwegingen. </antwoord>
      <antwoord nummer="6">Door de eerder genoemde werk- en stuurgroep STS is een overzicht samengesteld van een 40à 50-tal, door de brancheorganisaties te nemen, maatregelen. Deze maatregelen zijn gekoppeld aan een systematische analyse van de diverse oorzaken van STS-passages. Binnen de organisaties en waar nodig in onderlinge samenwerking, wordt gewerkt aan de implementatie hiervan. Op 4 oktober 2004 heeft de branche mij per brief als volgt bericht over de gezamenlijke ambitie van NS, Railion en ProRail: 1. Reductie van het totale risico als gevolg van de STS-gevallen met 75% in 2009 ten opzichte van 2003; 2. Reductie van het jaarlijks aantal STS-gevallen met 50% in 2009 ten opzichte van 2003; 3. Een verbetering van de veiligheid van de 100+-punten voor 2007, geprioriteerd op kans, effect, risico (100+-punten zijn situaties in het netwerk waar een trein die door een STS rijdt in botsing kan komen met een trein die sneller dan 100 km per uur rijdt). Gekozen is voor een parallelle aanpak bestaande uit: 1. doorgaan met binnen het netwerk van spoororganisaties structureel inventariseren en implementeren van maatregelen waarvan effectiviteit en uitvoerbaarheid bekend zijn. Hier gaat het om zaken als emplacements-analyse leidend tot, in voorkomende gevallen, verbetering van seinplaatsing, verhoogde plaatsing van zogeheten dwergseinen en anderszins eliminatie van onduidelijkheden. Tevens is in het ontwerpproces van nieuwe situaties een visualisatie door middel van computersimulatie geïntroduceerd, die de juiste zichtbaarheid van seinen vooraf optimaliseert. In deze categorie past ook het benutten van de technische mogelijkheid in een nieuwe versie van het procesleidingsysteem van ProRail/Railverkeersleiding, die thans geïmplementeerd wordt in het bestaande systeem. De mogelijkheid bestaat dan om bij de bediening door het systeem bepaalde rijweginstellingen uit te sluiten, bijvoorbeeld rijwegen met seinen die al vaker stoptonend zijn gepasseerd. 2. Inventarisatie en evaluatie van mogelijke maatregelen met betrekking tot de mens i.c. de machinist en treindienstleider als «cruciale factor» in het passeren van STS. Naast reeds bewandelde sporen van aanpak, welke inmiddels geïntensiveerd zijn (voorbeelden: gedragsregels, functionaliteitswijziging in de ATB-cabinesignalen), wordt ook gekeken hoe andere landen succesvol zijn in het terugdringen van rijden door STS. 3. Het uitvoeren van pilots met mogelijke oplossingen om (de gevolgen van) rijden door STS te beperken. In dit verband zijn te noemen: • het uitvoeren van een pilot voor een uitbreiding van het ATB EG-systeem met code 147, toe te passen bij de zogenoemde bijzondere gevaarpunten. Op een dergelijk punt wordt dan de ATB zodanig aangepast dat een dreigende passage van een rood sein wordt voorkomen dan wel dat bij passeren van rood sein een ATB-remming wordt afgedwongen. Dit vereist ook dat in alle treinstellen en locomotieven de ATB-treinapparatuur wordt aangepast; • toepassing Flux-seinen. Dit zijn dwergseinen met een groter achtergrondscherm, een grotere lens en – nog in ontwikkeling – een betere lamp. Een prototype is succesvol in bedrijf. Deze maatregel is, zonder de verbeterde lamp, per direct toepasbaar; • toepassing flitssein. Het idee hierachter is te detecteren dat een trein met te grote snelheid een rood sein nadert en in dat geval met een flitssignaal de aandacht van de machinist af te dwingen; • roodlichtdetectie vanuit de trein. Hier is de gedachte om het detecteren van het rode licht van een sein te vertalen in een ingreep in de snelheid van de trein. (Deze mogelijkheid is nog in het stadium van een haalbaarheidsonderzoek.); • een verkenning naar een toegevoegd systeem voor remcurve bewaking bij nadering van een stoptonend sein. 4. De integrale analyse van het probleem op basis van: • de databases van alle STS-gevallen van de afgelopen jaren, beschikbaar bij de verschillende bedrijven (en bij de IVW); • de «maatregelenmatrix», op basis van alle mogelijke oorzaken van STS-gevallen, welke systematisch alle aanpakmogelijkheden van zowel oorzaken als gevolgen in kaart brengt (dit is een werkdocument van de werkgroep); • het «vlinderdasmodel»: een schematisch overzicht van alle oorzaken van STS en de effecten, met name gericht op het kwantificeren van oorzaken en gevolgen. Dit schema maakt het mogelijk om systematisch inzicht te krijgen in het reductie-effect van het maatregelenpakket op zowel totaal risico als op het aantal STS-gevallen. Dit onderdeel van de aanpak zorgt ervoor dat kan worden gemeten of de beoogde doelstellingen ook daadwerkelijk worden bereikt en dat niet op voorhand bepaalde oplossingsrichtingen worden geëlimineerd. </antwoord>
      <antwoord nummer="7">Het is juist dat er oorspronkelijk sprake was van een kwiteerfunctie in het systeem van ATB-EG. Deze functie had als doel om de waakzaamheid van de machinist te controleren, in het snelheidsgebied tussen 0en 40kilometer per uur. Deze functie is echter niet effectief gebleken. Zo is uit onderzoek gebleken dat routinematige handelingen door kunnen gaan, terwijl de cognitieve waakzaamheid, die nodig is om de seinen waar te nemen, afwezig is. </antwoord>
      <antwoord nummer="8">Nee, zie mijn antwoord op vraag 7. </antwoord>
      <antwoord nummer="9">Het is mij bekend dat de zogenaamde ERTMS/ETCS Functional Requirements Specification (FRS) deze in de vraag aangegeven mogelijkheden als optie toelaat. De mate waarin deze mogelijkheden ook daadwerkelijk bestaan en vanuit veiligheidsoptiek bezien zinvol zijn hangt sterk af van de soort en kwaliteit van de informatie die het betreffende beveiligingssysteem vanuit de infrastructuur communiceert naar de STM in de trein. In Nederland gaat het dan om de beveiligingssystemen ATB-EG en ATB-NG. De soort en kwaliteit van de informatie van deze beide systemen zijn zodanig dat het gebruikmaken van deze optie in de Nederlandse situatie geen toegevoegde waarde heeft, in ieder geval niet bezien vanuit veiligheidsoptiek, zo hebben de deskundigen geadviseerd. Voor alle duidelijkheid wil ik benadrukken dat de STM geen zelfstandig te gebruiken systeem op zich is, maar een «vertaalmodule» in de trein. De STM biedt de mogelijkheid om treinen die uitgerust zijn met ERTMS/ETCS veilig te laten rijden op spoorweginfrastructuur die (nog) voorzien is van (uitsluitend) ATB. Dat betekent ook dat het veiligheidsniveau van een met STM-ATB uitgeruste trein, die rijdt over een baanvak dat nog uitsluitend met ATB is uitgerust, hetzelfde is als dat van een «conventionele» met ATB uitgeruste trein. Dit heb ik ook toegelicht in het Algemeen Overleg met de Vaste Kamercommissie over railveiligheid op 27 mei 2004. </antwoord>
      <antwoord nummer="10">In opdracht van ProRail wordt momenteel een STM ontwikkeld voor de op het Nederlandse spoorwegnet toegepaste beveiligingssystemen (ATB-EG en ATB-NG). Deze zal in 2005 en 2006 uitgetest worden in diverse baanvaktests evenals bij het proefbedrijf op de Betuweroute. Beide beveiligingssystemen zijn ontwikkeld in een integrale samenwerking van de verschillende toenmalige NS-bedrijfsonderdelen en de leverancier Alstom (en zijn voorgangers). De formele scheiding tussen infrastructuur en materieel is van een latere datum. Als gevolg hiervan is de documentatiestructuur van deze ATB-systemen integraal beschreven, gebaseerd op een langdurige werkrelatie met Alstom en daardoor niet gericht op leveranciersonafhankelijke specificaties. De mogelijkheden voor mededinging bij de ontwikkeling en productie van STM’s voor deze twee beveiligingssystemen zijn daardoor beperkt. Toch zijn er wel maatregelen genomen om, voor zover mogelijk, meer leveranciers de gelegenheid te geven om STM’s te ontwikkelen en produceren. Van belang is daarbij onderscheid te maken tussen ATB-EG en ATB-NG. Het grootste deel van het Nederlandse spoorwegnet is voorzien van ATB-EG. Bovendien is de technische complexiteit van ATB-EG minder groot dan die van ATB-NG. Dit heeft er toe geleid dat NS aan ProRail heeft verzocht de specificaties van ATB-EG te verstrekken, om zich zodoende op de markt breder te kunnen oriënteren bij mogelijke leveranciers. ProRail heeft daarop in juni 2004 jongstleden de daarvoor beschikbare documentatie naar aan NS verstuurd en aangegeven de introductie van concurrentie in deze markt te ondersteunen. Andere vervoerders zijn hierover geïnformeerd en kunnen dus ook de beschikbare documentatie ontvangen. Desondanks blijft, ook na de succesvolle afronding van de STM ontwikkeling in opdracht van ProRrail, de beschikbaarheid en prijsstelling van de seriematige STM-productie een zaak van vraag en aanbod tussen enerzijds vervoerders en anderzijds leveranciers. Garanties daaromtrent kan ik u dan ook niet geven. </antwoord>
      <noten afkomstig="antwoord"/>
   </antwoorden>
</kvr>
