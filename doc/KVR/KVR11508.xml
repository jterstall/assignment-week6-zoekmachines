<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de ministers van Financiën, van Sociale Zaken en Werkgelegenheid en van Volksgezondheid, Welzijn en Sport over differentiatie van premies voor levensverzekering naar risico. (Ingezonden 22 maart 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11508
</item>
         <item attribuut="Inhoud">Vragen naar aanleiding van een bericht in het Radio 1 Journaal van 20 maart 2000 dat Legal &amp; General heeft besloten mensen met een hoger inkomen voortaan naar verhouding minder premie te laten betalen voor een overlijdensverzekering dan armere mensen, omdat uit onderzoek blijkt dat rijkere mensen een grotere kans hebben 65 jaar te worden.</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Levensverzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 1999-2000, nr. 1107, Tweede Kamer</item>
         <item attribuut="Vraagnr_bij_indiening">2990008760</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">2000-04-13</item>
         <item attribuut="Datum_indiening">2000-03-22</item>
         <item attribuut="Document-id">KVR11508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2491" allpagenumbers="2491 2492" vetnummer="2990008760" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11508" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1107" onderwerp="" indiendatum="2000-03-22">
         <vrager partij="SP" oorsprong="parlement">Marijnissen</vrager>
         <vraagt-aan>de ministers van Financiën, van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-04-13">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Sociale Zaken en Werkgelegenheid en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht dat Legal &amp; General heeft besloten mensen met een hoger inkomen – en wel van meer dan een ton per jaar of een vermogen van zeker een half miljoen – voortaan naar verhouding minder premie te laten betalen voor een overlijdensverzekering dan armere mensen, omdat uit onderzoek blijkt dat rijkere mensen een grotere kans hebben 65 jaar te worden? <voetnoot nummer="1"/>
      </vraag>
      <vraag nummer="2">Ziet u een rol in deze? Vindt u het nodig dat de overheid ingrijpt en verhindert dat de solidariteit op deze wijze wordt uitgehold? </vraag>
      <vraag nummer="3">Erkent u dat de belangrijkste oorzaken van de sociaal-economische gezondheidsverschillen, het feit dat rijkere mensen langer leven dan arme mensen, liggen in de verschillen tussen woon-, werk- en leefomstandigheden? </vraag>
      <vraag nummer="4">Wat vindt u ervan dat mensen met een lager inkomen die minder kansen hebben op een goede gezondheid, nu ook nog gestraft worden met een hogere premie? </vraag>
      <vraag nummer="5">Hoe groot acht u het risico dat calculerende verzekeraars (en calculerende burgers), gebruikmakend van de kennis over gezondheidsverschillen tussen arm en rijk, over zullen gaan tot een verdere differentiatie van de premie naar risico? </vraag>
      <vraag nummer="6">Deelt u de mening dat zo’n ontwikkeling zich niet verdraagt met het uitgangspunt van de solidariteit, dat immers zegt dat de gevolgen van risico’s zoveel mogelijk eerlijk en in gelijke mate over alle mensen moeten worden verdeeld? </vraag>
      <noten afkomstig="vraag">
         <noot nummer="1" datum="2000-03-20" bron="Radio 1 Journaal">Radio 1 Journaal, 20 maart 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja. Legal &amp; General heeft premies van overlijdensverzekeringen voor mensen met hoge inkomens verlaagd en premies voor lijfrentepolissen over de gehele inkomenslinie verhoogd. Legal &amp; General refereert hierbij aan onderzoek, waaruit blijkt dat mensen met hoge inkomens gemiddeld genomen ouder worden en aan het feit dat hogere inkomens een groot deel van de klantenkring van Legal &amp; General vormen. </antwoord>
      <antwoord nummer="3">Ja. </antwoord>
      <antwoord nummer="2, 4, 5 en 6">Verzekeraars maken hun bedrijf van het dekken van risico’s tegen betaling van op die risico’s afgestemde premies. Het over de tijd beschikbaar komen van betere statistieken, vergroot de mogelijkheden tot differentiatie. Dit proces is begrensd vanwege het feit dat aan differentiatie ook kosten verbonden zijn. In zijn afweging zal een verzekeraar vanzelfsprekend meenemen welke consequenties differentiatie heeft voor zijn imago. Hierbij kunnen ideeën over maatschappelijk ondernemerschap en solidariteit een rol spelen. Zo stelt bijvoorbeeld het Actuarieel Genootschap in een persbericht van 28 maart 2000 dat premies niet alleen verzekeringstechnisch, maar ook maatschappelijk verantwoord moeten zijn. Consumenten kunnen in hun keuze voor een bepaalde verzekeraar eveneens dergelijke elementen mee laten wegen. Uiteindelijk wordt de mate van solidariteit bepaald door de heersende opvatting hierover in de samenleving. Het gegeven dat verzekeraars over meer statistische mogelijkheden beschikken om tot meer differentiatie over te gaan, hoeft derhalve niet direct te leiden tot een gebruik van deze mogelijkheid. De afkeurende reacties in de verzekeringssector op de actie van Legal &amp; General geven aan dat ook daar het adagium van maatschappelijk ondernemerschap leeft. Overigens dient te worden opgemerkt dat het Nederlandse toezichtssysteem is gebaseerd op een vrijheid van premiestelling voor verzekeraars. De overheid rekent het niet tot haar taak, en heeft op grond van Europese richtlijnen ook niet de mogelijkheden, om de premiestelling direct te beïnvloeden. </antwoord>
      <noten afkomstig="antwoord"/>
   </antwoorden>
</kvr>
