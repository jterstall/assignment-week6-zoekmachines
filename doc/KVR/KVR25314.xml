<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Jan de Vries (beiden CDA) aan de staatssecretaris van Onderwijs, Cultuur en Wetenschap, de heer Rutte, over examens in het beroepsonderwijs. (Ingezonden 16 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25314
</item>
         <item attribuut="Inhoud">Vragen naar aanleiding van een artikel in 'Beleidsvisie' van maart 2006 waarin staat dat ROC's een voorstel uit het bedrijfsleven om een kwaliteitsborging voor examens op te zetten, hebben afgewezen. De indruk bestaat bij het bedrijfsleven dat het KwaliteitsCentrum Examinering (KCE) de examens alleen procedureel en niet inhoudelijk toetst.</item>
         <item attribuut="Rubriek">Beroepsonderwijs en volwasseneneducatie (Examens)</item>
         <item attribuut="Trefwoorden">Beroepsonderwijs Examens</item>
         <item attribuut="Vindplaats">Kamervragen met antwoord 2005-2006, nr. 1222, Tweede Kamer</item>
         <item attribuut="Vraagnr_bij_indiening">2050609640</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Jan de Vries</persoon>
         </item>
         <item attribuut="Datum_reaktie">2006-04-07</item>
         <item attribuut="Datum_indiening">2006-03-16</item>
         <item attribuut="Document-id">KVR25314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2607" allpagenumbers="2607 2608" vetnummer="2050609640" code="0506tkkvr1222" lopendefooter="Tweede Kamer, vergaderjaar 2005–2006, Aanhangsel" filenaam="KVR25314" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1222" onderwerp="" indiendatum="2006-03-16">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Jan de Vries</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2006-04-7">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de inhoud van het artikel «Autonome scholen, elk hun eigen diploma?» <voetnoot nummer="1"/>
      </vraag>
      <vraag nummer="2">Kunt u bevestigen dat ROC’s een voorstel vanuit het bedrijfsleven om met onderwijsinstellingen samen een kwaliteitsborging voor de examens op te zetten hebben afgewezen, zoals de Koninklijke Metaalunie beweert? Zo ja, wat is de reden dat de onderwijsinstellingen deze voorstellen afwijzen? </vraag>
      <vraag nummer="3">Is de klacht van de Metaalunie terecht dat ROC’s geen enkele samenwerking onderling en met het bedrijfsleven zoeken? </vraag>
      <vraag nummer="4">Kunt u bevestigen dat het KwaliteitsCentrum Examinering (KCE) de examens ook nadrukkelijk inhoudelijk toetst? Gebeurt dit in voldoende mate? </vraag>
      <vraag nummer="5">Hoe kan bij de Metaalunie de gedachte postvatten dat KCE alleen procedureel toetst? </vraag>
      <vraag nummer="6">Hoe bestaat het dat ondanks het feit dat het bestuur van KCE wordt gevormd door bedrijfsleven en onderwijs en het bedrijfsleven mede de inhoud en het niveau van de examens bepaalt, de Metaalunie met deze klachten komt? </vraag>
      <vraag nummer="7">In ogenschouw nemend dat het bedrijfsleven een onafhankelijk examen en een waardevast diploma wil, deelt u de mening dat daar op dit moment geen sprake van is? </vraag>
      <vraag nummer="8">Wat gaat u doen om deze problemen op te lossen? Wanneer zullen deze problemen opgelost zijn? </vraag>
      <noten afkomstig="vraag">
         <noot nummer="1">Uitgave: Beleidsvisie, maart 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. De door het kenniscentrum Kenteq ingestelde Adviesraad Examinering – waar de auteur van het artikel zitting in heeft – heeft zichzelf als doel gesteld om landelijk specifieke branchestandaarden vast te stellen, die ook richting geven aan de wijze van examinering. ROC’s hebben aangegeven, dat zij niet mee willen werken aan deze wijze van kwaliteitsborging. De Bedrijfstakgroep Metaal, Elektrotechniek &amp; Informatie- en Communicatietechnologie en Installatietechniek (BTG-MEI) heeft zich uit de Adviesraad Examinering teruggetrokken vanuit het standpunt dat de verantwoordelijkheid voor de uitvoering van de examinering is toebedeeld aan de ROC’s. Het KwaliteitsCentrum Examinering (KCE) verzorgt vervolgens de externe controle. Toelichting op de examensystematiek: In de examensystematiek mbo zijn onderwijsinstellingen primair verantwoordelijk voor de examens van opleidingen in het mbo. Zij moeten hierbij leerbedrijven betrekken. De examens mbo moeten voldoen aan landelijke proces- én productstandaarden voor de examenkwaliteit. Ik stel deze standaarden vast op voorstel van KCE. De standaarden worden door KCE met betrokkenheid van onder andere het bedrijfsleven opgesteld. In deze standaarden zijn tevens de wettelijke vereisten ten aanzien van de examens mbo opgenomen. De productstandaarden bevatten de eis dat examentoetsen in voldoende mate dekkend moeten zijn voor de leerdoelen die per kwalificatie vastgelegd zijn in eindtermendocumenten/ kwalificatieprofielen. Voor het opstellen hiervan zijn de kenniscentra beroepsonderwijs bedrijfsleven verantwoordelijk. Vertegenwoordigers van het bedrijfsleven en het onderwijsveld worden door de kenniscentra bij het opstellen betrokken. Een onderwijsinstelling moet er voor zorgen dat elk examen aan de standaarden voldoet en moet dit ook zelf bewaken en zich hierover extern verantwoorden (interne borg). Vervolgens vindt externe controle van de examenkwaliteit plaats door KCE aan de hand van de standaarden (externe borg). Als KCE heeft geconstateerd dat de examenkwaliteit bij een opleiding onvoldoende is, kan ik de instelling het recht op examinering (per opleiding) ontnemen. </antwoord>
      <antwoord nummer="3">Zoals in het antwoord op vraag 2 wordt aangegeven, zijn ROC’s niet uit op het maken van door de Adviesraad Examinering beoogde landelijk bindende afspraken voor deze branche. De BTG-MEI bevestigt mijn zienswijze dat ROC’s in deze branche wel degelijk onderling en met bedrijven samenwerken. Deze samenwerking komt – zoals Koers BVE beoogt – vooral op regionaal niveau tot stand. De BTG-MEI bevordert deze samenwerking met het bedrijfsleven. </antwoord>
      <antwoord nummer="4">Ja, KCE voert jaarlijks per instelling bij de verzorgde examens zowel een proces- als een productaudit uit. De productaudit vindt plaats aan de hand van de productstandaarden, zoals is toegelicht in het antwoord op vraag 2. De Inspectie voert jaarlijks een onderzoek uit naar het functioneren van KCE met betrekking tot de externe borg van de kwaliteit van de examens en de examinering van de beroepsopleidingen. In het inspectierapport KCE 2004/2005 constateert de Inspectie dat instellingen voor de productaudit niet altijd examentoetsen voorhanden hadden. In dergelijke gevallen heeft KCE de productaudit niet kunnen uitvoeren. </antwoord>
      <antwoord nummer="5">Zoals in de beantwoording van vraag 1 en 4 is aangegeven, onderzoekt KCE zowel procedureel als inhoudelijk de examenkwaliteit in het mbo. Het is mij niet bekend waarom de Metaalunie veronderstelt dat het onderzoek van KCE tot de procesaudit beperkt zou zijn. </antwoord>
      <antwoord nummer="6">Dit is mij niet bekend. Conform artikel 7.4.9b eerste lid van de WEB wordt het bestuur KCE door de Minister benoemd, nadat de vertegenwoordigers van de instellingen en van de kenniscentra beroepsopleidingen bedrijfsleven zijn gehoord. Het bedrijfsleven is betrokken bij het opstellen van de eindtermdocumenten/ kwalificatieprofielen, de examenstandaarden, de uitvoering van examens en de evaluatie van de examenkwaliteit. </antwoord>
      <antwoord nummer="7">Zoals in het antwoord op vraag 1 is aangegeven, wordt de examenkwaliteit mbo zowel intern als extern gewaarborgd. Instellingen zijn primair verantwoordelijke voor de kwaliteit van het examens van elke verzorgde opleiding. KCE levert een onafhankelijke beoordeling van de examenkwaliteit. Er is sprake van landelijk erkende diploma’s. </antwoord>
      <antwoord nummer="8">De huidige examensystematiek mbo voldoet aan de roep om een eenduidige, landelijk vastgestelde set van kwaliteitseisen voor examens en een eenduidige wijze van externe controle op de kwaliteit van examens. Deze examensystematiek is nog geen twee jaar geleden (op 1 augustus 2004) in werking getreden en heeft daarom nog tijd nodig om optimaal te functioneren. In het Examenverslag 2005 van KCE is aangegeven, dat de nieuwe examensystematiek al vruchten begint af te werpen. </antwoord>
      <noten afkomstig="antwoord"/>
   </antwoorden>
</kvr>
