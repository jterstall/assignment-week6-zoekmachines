<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over Obragas en de RWE. (Ingezonden 2 mei 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15688
</item>
         <item attribuut="Inhoud">Aanvullende vragen op eerder gestelde vragen van de leden Crone en Van Walsem (Aanhangsel van de Handelingen II, 2001-2002, 1040) over de overeenkomst tussen de aandeelhouders van Obragas en RWE die onderdeel is van de (gedeeltelijke) privatisering van Obragas.</item>
         <item attribuut="Rubriek">Bedrijfsleven en industrie (Privatisering) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Elektriciteitsbedrijven Privatisering</item>
         <item attribuut="Vindplaats">Kamervragen met antwoord 2001-2002, nr. 1165, Tweede Kamer</item>
         <item attribuut="Vraagnr_bij_indiening">2010209840</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2002-05-24</item>
         <item attribuut="Datum_indiening">2002-05-02</item>
         <item attribuut="Document-id">KVR15688</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2463" allpagenumbers="2463 2464" vetnummer="2010209840" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15688" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1165" onderwerp="" indiendatum="2002-05-2">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2002-05-24">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u garanderen dat de invloed van de minderheidsaandeelhouder op de netwerkbeheerder (met name op investeringsbeslissingen) uitgesloten is? <voetnoot nummer="1"/>Zo ja, kunt u dit toelichten? Zo neen, waarom niet? </vraag>
      <vraag nummer="2">Wordt de minderheidsdeelneming van RWE in Obragas geconsolideerd bij RWE? Zo ja, welke zeggenschap heeft RWE daar nu mee verkregen aangezien consolidatie alleen mogelijk is indien de aandeelhouder feitelijke en financiële beschikkingsmacht heeft? </vraag>
      <vraag nummer="3" voetnoot="2">Kent u het artikel in het Financiële Dagblad «Motie Crone geeft geen bescherming aan de netwerken»? <voetnoot nummer="2"/>
      </vraag>
      <vraag nummer="4">Is het daarin gestelde dat de BV Administratiekantoor (de overheidsmeerderheids- aandeelhouder) geen enkele activiteit zal ondernemen, tenzij de netwerkbeheerder niet conform de wettelijke eisen beheert, correct? Kunt u uw antwoord toelichten? </vraag>
      <vraag nummer="5">Deelt u de mening van de heer De Vaan, auteur van voormeld artikel, dat het voorstel tot verkoop van aandelen Obragas, met name dat de overheden zich niet bemoeien met het beheer van het netwerk, «tegen (de bedoeling van) de wet» ingaat? Kunt u dit toelichten? </vraag>
      <vraag nummer="6">Is het in het genoemde artikel gestelde dat daardoor het voorstel tot verkoop van aandelen Obragas tijdelijk de wet buiten werking stelt, correct? Zo ja, kunt u dit toelichten? Zo neen, waarom niet? </vraag>
      <vraag nummer="7">Hoe oordeelt u over de vergelijking die de heer De Vaan maakt tussen investeringen in infrastructuur voor internet en voor energie? </vraag>
      <noten afkomstig="vraag">
         <noot nummer="1">Het antwoord op eerdere vragen van de leden Crone en Van Walsem, http://www.ez.nl/upload/docs/Kamerbrieven/PDF-Documenten/02020 553.vtk.pdf</noot>
         <noot nummer="2" datum="2002-04-25" bron="J. de Vaan, lid van Provinciale Staten van Noord-Brabant voor D66, «Motie-Crone geeft geen bescherming aan de netwerken», Het Financieele Dagblad">J. de Vaan, lid van Provinciale Staten van Noord-Brabant voor D66, «Motie-Crone geeft geen bescherming aan de netwerken», Het Financieele Dagblad, 25 april 2002, p. 9</noot>
      </noten>
   </vragen>
   <antwoorden aantal="6">
      <antwoord nummer="1">Op grond van artikel 3, tweede lid, onderdeel c, van de Gaswet dienen aandeelhouders zich te onthouden van iedere bemoeiing met de uitvoering van de kerntaken van de netbeheerder. Dat betekent niet dat elke invloed van een (minderheids) aandeelhouder op de netbeheerder gegarandeerd is uitgesloten. Een dergelijke volledige uitsluiting van elke invloed acht ik overigens niet wenselijk of mogelijk. Waar het om gaat is dat genoegzaam moet zijn gewaarborgd dat het door de netbeheerder vervullen van zijn wettelijke verplichtingen niet wordt gefrustreerd, al dan niet door invloed van aandeelhouders. Wat betreft de invloed op investeringsbeslissingen geldt dat de aangewezen netbeheerder zelfstandig, dus los van de (minderheids)aandeelhouders, kan beschikken over voldoende financiële middelen ten behoeve van het netbeheer. Ook heb ik er in de zaak Obragas/RWE op toegezien dat investeringsbesluiten niet behoren tot de besluiten waarvoor instemming met een gekwalificeerde meerderheid van stemmen van de aandeelhouders vereist is. Daarmee is naar mijn oordeel in voldoende mate gegarandeerd dat die aandeelhouders geen negatieve invloed op investeringsbeslissingen van de netbeheerder hebben. </antwoord>
      <antwoord nummer="2">De opzet en structuur van de transactie tussen RWE en Obragas is zodanig dat wordt voldaan aan de eisen van onafhankelijkheid van het netbeheer zoals die gelden op grond van de wet en de beleidsregels. Gegeven de standaarden van de International Accounting Standards Board, behoeft dat naar ik begrijp niet in de weg te staan aan consolidatie van de deelneming van RWE in Obragas. Zoals ik immers eerder heb aangegeven is op grond van de bedoelde standaarden consolidatie mogelijk indien de moedermaatschappij minder dan de helft van het stemrecht heeft in de dochtervennootschap, als de moeder bijvoorbeeld de bevoegdheid heeft om de meerderheid van de leden van de directie en de raad van commissarissen te benoemen, schorsen en ontslaan, en indien hiermee de meerderheid van de financiële voor- en nadelen van de activiteiten van de dochtervennootschap bij de moedermaatschappij terechtkomt (Kamerstuk 28 190, nr. 6). Of de minderheidsdeelneming van RWE in Obragas ook daadwerkelijk wordt geconsolideerd is afhankelijk van de beslissing van RWE om toepassing te geven aan deze faciliteit. </antwoord>
      <antwoord nummer="3">Ja. </antwoord>
      <antwoord nummer="4">Het functioneren van de genoemde BV Administratiekantoor is onderdeel van de zorg voor de continuïteit in het beheer van het netwerk, conform de eisen die de wetgeving daaraan stelt. Het ligt daarom voor de hand dat, zoals in het artikel wordt aangegeven, die vennootschap geen activiteit zal ondernemen zolang de netwerkbeheerder het netwerk conform de wettelijke eisen beheert. De activiteit die de desbetreffende vennootschap zal ontplooien is overigens uiteraard afhankelijk van de besluitvorming binnen die vennootschap. </antwoord>
      <antwoord nummer="5 en 6">Nee. De bedoeling van de wet richt zich op de mogelijkheid dat de overheid zich onder bijzondere omstandigheden en op passende wijze kan bemoeien met het beheer van het netwerk. Met name doordat in geval van wanbeheer de eigendomspositie van de overheid kan worden benut bij het snel en effectief treffen van maatregelen gericht op het continueren van het adequaat netbeheer. De bedoeling van de wet is derhalve niet dat de overheid zich onder alle omstandigheden dient te bemoeien met het beheer van het netwerk. Waar de overeenkomst tot verkoop van de aandelen Obragas niet ziet op een dergelijke bemoeienis is dat dan ook niet in strijd met de bedoeling van de wet. Er is derhalve geen sprake van dat met de transactiedocumentatie de Gaswet tijdelijk buiten werking gesteld wordt. In die documentatie wordt expliciet verwezen naar die wet. </antwoord>
      <antwoord nummer="7">Deze vergelijking gaat reeds in zoverre niet op dat het enkele argument dat het aanbieden van een bepaalde dienst «onvoldoende oplevert» niet met vrucht kan worden gebruikt om wettelijke verplichtingen tot aanleg van en aansluiting op energieleidingen en tot transport van gas en elektriciteit via die leidingen niet na te komen. Te meer daar die verplichtingen vergezeld gaan van een wettelijk tariefstelsel waarin ook rekening kan worden gehouden met bijzondere investeringen in de netwerken. </antwoord>
      <noten afkomstig="antwoord"/>
   </antwoorden>
</kvr>
