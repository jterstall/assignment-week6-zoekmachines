<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke en Stellingwerf (beiden RPF) over een tunnel onder de Westerschelde. (Ingezonden 10 december 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4605
</item>
         <item attribuut="Inhoud">Betreft vragen over o.a. de afstand tussen de dwarsverbindingen van de tunnel.</item>
         <item attribuut="Rubriek">Verkeer, vervoer en waterstaat (Bruggen en tunnels)</item>
         <item attribuut="Trefwoorden">Tunnels Westerschelde</item>
         <item attribuut="Vindplaats">Kamervragen met antwoord 1996-1997, nr. 915, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Van Dijke</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-03-24</item>
         <item attribuut="Datum_indiening">1996-12-10</item>
         <item attribuut="Document-id">KVR4605</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1871" allpagenumbers="1871 1872" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="915" onderwerp="" indiendatum="1996-12-10">
         <vrager partij="RPF" oorsprong="parlement">Van Dijke</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="24 maart 1997). Zie ook Aanhangsels Handelingen nrs. 452 en 620, vergaderjaar 1996–1997">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u de gezamenlijke brief van de commandant van de regionale brandweer Zeeland, de korpschef van de regiopolitie Zeeland en de directeur GGD Zeeland aan de colleges van burgemeester en wethouders van Borsele en Terneuzen, 22 oktober 1996, waarin zij voor de onder de Westerschelde te boren tunnel een maximale afstand van 250 meter tussen de dwarsverbindingen aanvaardbaar noemen? </vraag>
      <vraag nummer="2">Waarom is in het ontwerp van de tunnel gekozen voor een afstand tussen de dwarsverbindingen van 500 meter, terwijl de «Richtlijnen vervoer gevaarlijke stoffen door tunnels gelegen in autowegen» uitgaan van een maximale afstand van 100 meter? </vraag>
      <vraag nummer="3" voetnoot="1">Kunt u mededelingen doen over het door de Commissaris van de Koningin in Zeeland genoemde internationale onderzoek van het ministerie van Binnenlandse Zaken over de veiligheid van deze tunnel? <voetnoot nummer="1"/>
      </vraag>
      <vraag nummer="4">Bent u van oordeel, dat ten aanzien van de veiligheid in tunnels geen concessies gedaan mogen worden vanwege financiële consequenties? Hoe beoordeelt u de in vraag 1 genoemde brief in dit kader? </vraag>
      <vraag nummer="5">Is de afstand tussen de dwarsverbindingen in dit stadium nog vast te stellen? Zo neen, waarom niet? Zo ja, op welke datum moet de bouwcombinatie daarvan uiterlijk in kennis worden gesteld? Welke financiële consequenties zijn daaraan verbonden? </vraag>
      <vraag nummer="6">In hoeverre bestaat de kans, dat van dit specifieke geval een precedentwerking uitgaat, met andere woorden dat in de toekomst van de in vraag 2 genoemde richtlijnen zal worden afgeweken? Bestaan er concrete plannen om de richtlijnen aan te passen? </vraag>
      <noten afkomstig="vraag">
         <noot nummer="1" datum="1996-11-21" bron="Provinciale Zeeuwse Courant">Provinciale Zeeuwse Courant, 21 november 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja, deze brief is mij bekend. </antwoord>
      <antwoord nummer="2">Aan de keuze van een afstand tussen de dwarsverbindingen van 500 m. ligt een studie van TNO ten grondslag. TNO heeft een vergelijkende studie verricht naar een tunnelontwerp met om de 100 meter uitgangen naar een separate vluchtgang en naar het vigerende ontwerp met om de 500 meter uitgangen naar de andere tunnelbuis. Hierbij is met behulp van waarschijnlijkheidsberekeningen voor het vigerende ontwerp het persoonlijk risico (de kans dat iemand slachtoffer wordt) bepaald. Deze probabilistische benadering heeft geleid tot een aanvaarding van het ontwerp met een afstand tussen de dwarsverbindingen van 500 m. De afstand van 100 m. zoals genoemd in de «Richtlijnen vervoer gevaarlijke stoffen door tunnels gelegen in autowegen» berust op het overnemen van de gang van zaken in de bouwpraktijk van de laatste jaren. Tot nu toe is nl. alleen sprake geweest van afgezonken tunnels met een lengte van ca. 100 m. per tunnelelement. Hierbij is eenvoudig en tegen weinig kosten in de bouwfase in den droge een sparing te maken om tijdens de werkzaamheden in het tunnelelement van het ene compartiment in het andere binnen hetzelfde tunnelelement te komen. In de gebruiksfase worden deze sparingen vervolgens gebruikt als vluchtmogelijkheid. </antwoord>
      <antwoord nummer="3">Het ministerie van Binnenlandse Zaken heeft medio 1996 het in de vraagstelling aangeduide onderzoek gestart. In dit onderzoek heeft de nadruk gelegen op vlucht- respectievelijk «aanvals-» mogelijkheden bij optreden van calamiteiten. Bij deze zogenoemde deterministische aanpak is uitgegaan van een aantal calamiteitenscenario’s. De voorlopige bevindingen zouden aanleiding geven tot extra dwarsverbindingen in het huidige ontwerp. Parallel aan dit onderzoek is door Verkeer en Waterstaat opdracht gegeven tot een second opinion door een extern bureau. Deze second opinion heeft geen aanleiding tot een aanpassing van het ontwerp van de Westerscheldetunnel gegeven. In aansluiting op genoemde onderzoeken is vervolgens, zoals ik u in een brief van 3 februari 1997 heb bericht, gezamenlijk door de ministeries van Binnenlandse Zaken en van Verkeer en Waterstaat opdracht gegeven aan prof. Horvat van de TU Delft om een veiligheidsfilosofie te ontwikkelen en het ontwerp van de Westerscheldetunnel daaraan te toetsen. Bij dit onderzoek worden de eerder genoemde onderzoeken betrokken. De bevindingen tot nu toe geven er aanleiding toe de veiligheid van de Westerscheldetunnel te verbeteren. Aan de hand van zowel de probabilistische als de deterministische methode zullen aanvullende veiligheidsvoorzieningen worden beoordeeld en waar verantwoord toegepast. Verder wordt nog eens naar de vlucht- respectievelijk «aanvals-»mogelijkheden gekeken. Dit leidt er toe dat momenteel het ontwerp van de tunnel door de beide ministeries en de bouwcombinatie gezamenlijk nader wordt bezien. Prof. Horvat zal tezamen met zijn deskundigencommissie hierbij een toetsende rol vervullen, waarna het gehele onderzoek wordt afgesloten. </antwoord>
      <antwoord nummer="4">Ik ben weliswaar van mening dat in principe gestreefd moet worden naar een zo veilig mogelijke tunnel, maar daarbij moeten wel de financiële consequenties in ogenschouw worden genomen. </antwoord>
      <antwoord nummer="5">De afstand tussen de dwarsverbindingen is in dit stadium nog nader vast te stellen. Dit wordt in het geheel van een nadere beschouwing van het totale ontwerp van de tunnel meegenomen. Wel zal een eventuele aanpassing meerkosten met zich mee brengen. De bouwcombinatie is inmiddels betrokken bij het in antwoord op vraag 3 genoemde onderzoek. Aangezien dit onderzoek nog niet is afgerond zijn de financiële consequenties momenteel nog niet bekend. Op korte termijn, na afronding van het onderzoek en de besluitvorming hierover, zult u hierover nader op de hoogte worden gebracht. Indien aanpassing van het ontwerp noodzakelijk blijkt, zal ook de bouwplanning onder spanning komen, alhoewel de nodige inspanningen worden verricht om een vertraging van de opleveringsdatum te voorkomen. </antwoord>
      <antwoord nummer="6">Er wordt vooralsnog niet uitgegaan van precedentwerking, aangezien de Westerscheldetunnel voor wat betreft lengte en lengteprofiel exceptioneel genoemd mag worden. Er bestaan geen concrete plannen om de richtlijnen aan te passen. Wel is door het ministerie van Binnenlandse Zaken, in samenwerking met het Centrum voor Ondergronds Bouwen, een project gestart met betrekking tot het ontwikkelen van een algemene veiligheidsfilosofie voor ondergrondse bouwwerken, waaronder een tunnel. </antwoord>
      <noten afkomstig="antwoord"/>
   </antwoorden>
</kvr>
