<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister voor Grote Steden- en Integratiebeleid over de normvervaging in de grote steden. (Ingezonden 1 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15458
</item>
         <item attribuut="Inhoud">Vragen over een initiatief van wethouder Kuijper van Rotterdam, namens de vier grote steden, voor een landelijke campagne waarin de waarden en normen in het openbare gebied duidelijk worden gesteld.</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Maatschappij en samenleving Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 966, Tweede Kamer</item>
         <item attribuut="Vraagnr_bij_indiening">2010207370</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-04-08</item>
         <item attribuut="Datum_indiening">2002-03-01</item>
         <item attribuut="Document-id">KVR15458</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2039" allpagenumbers="2039 2040" vetnummer="2010207370" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15458" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="966" onderwerp="" indiendatum="2002-03-1">
         <vrager partij="CDA" oorsprong="parlement">Rietkerk</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2002-04-8">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van een initiatief van wethouder Kuijper uit Rotterdam – op verzoek van de gemeenteraad – om vanuit de vier grote steden te pleiten voor een landelijke, offensieve en gedragsbeïnvloedende campagne waarin de waarden en normen in het openbare gebied duidelijk worden gesteld? <voetnoot nummer="1"/>
      </vraag>
      <vraag nummer="2" voetnoot="2">Deelt u de opvatting van wethouder Kuijper «dat er een diversiteit aan bevolkingsgroepen de steden zijn binnengestroomd, die vaak niet op de hoogte zijn van onze gewoonten en regels in de openbare ruimte met als resultaat binnensteden die, ondanks de verhevigde overheidsinzet, vervuilen en door de vele vernielingen een armoedige aanblik houden en waar (kleine) criminaliteit en straatterreur aan de orde van de dag zijn»? <voetnoot nummer="2"/>
      </vraag>
      <vraag nummer="3">Zo ja, op welke wijze voorziet de rijksoverheid momenteel in het informeren van nieuw binnenkomende bevolkingsgroepen over de waarden en normen in het openbare gebied? Zo neen, wat is volgens u dan de oorzaak van de verloederende binnensteden en op welke wijze faciliteert de rijksoverheid de gemeenten in het tegengaan daarvan? </vraag>
      <vraag nummer="4">Bent u bereid te overleggen met de desbetreffende wethouders van de vier grote steden over de door hen gesignaleerde problematiek aangaande de onbekendheid bij bevolkingsgroepen die de steden de laatste jaren zijn binnengekomen over de waarden en normen in het openbare gebied? </vraag>
      <noten afkomstig="vraag">
         <noot nummer="1" datum="2002-02-27" bron="Gemeenteraadsvergadering Rotterdam d.d. 09-11-2000 &amp; Antwoorden van wethouder Bruines uit Amsterdam op mondelinge vragen van CDA-raadslid Maij">Gemeenteraadsvergadering Rotterdam d.d. 09-11-2000 &amp; Antwoorden van wethouder Bruines uit Amsterdam op mondelinge vragen van CDA-raadslid Maij, 27 februari 2002</noot>
         <noot nummer="2">Brief van de wethouder Kuijper aan haar G4-collega’s als concept-brief aan de minister-president</noot>
      </noten>
   </vragen>
   <antwoorden aantal="4">
      <antwoord nummer="1">Ja. Uit ambtsbericht blijkt dat in november 2000 in de gemeenteraad van Rotterdam en bij de begrotingsbehandeling 2001, gepleit is voor een grootschalige campagne waarin de burger op zijn verantwoordelijkheid wordt gewezen voor zijn gedrag in de openbare ruimte. Wethouder Kuijper heeft bij die gelegenheid toegezegd het initiatief te willen nemen om samen met de G4 richting rijk te pleiten voor wat zij toen een «gezamenlijk publiciteitsoffensief» heeft genoemd. Ter uitvoering van deze toezegging is door Rotterdam een concept-G-4-brief opgesteld en is, in eerste instantie op ambtelijk niveau, contact gezocht met de andere drie grote steden om tot een gezamenlijke tekst te komen. Deze conceptbrief is nog niet in de Colleges in de vier grote steden besproken. </antwoord>
      <antwoord nummer="2">In het ambtsbericht geeft de gemeente Rotterdam de letterlijke tekst van de passage in de brief: «Om echt resultaten te boeken zal een fundamentele omslag in denken en handelen bij de bevolking moeten plaatsvinden. De afgelopen jaren heeft zich in de steden een proces van anonimisering, en daarmee gepaard gaande normvervaging voltrokken. Veel burgers voelen zich niet meer verantwoordelijk voor wat er op straat gebeurt. Daar moet de overheid het maar regelen, lijkt men te denken. Voeg hierbij dat er een diversiteit aan bevolkingsgroepen de steden zijn binnengestroomd, die vaak niet op de hoogte zijn van onze gewoonten en regels in de openbare ruimte. Goedwillende burgers, die nog wel weten hoe het hoort, werden door de ervaren, maar ook reëel toenemende, onveiligheid kopschuw om hun medeburgers aan te spreken op hun gedragingen. Het resultaat is binnensteden die, ondanks de verhevigde overheidsinzet, vervuilen en door de vele vernielingen een armoedige aanblik houden, (kleine) criminaliteit en straatterreur die aan de orde van de dag zijn.» Ik deel derhalve niet de mening dat de gesignaleerde verloedering in de steden enkel zou kunnen worden toegeschreven aan de «diversiteit van bevolkingsgroepen die de steden zijn binnengestroomd». </antwoord>
      <antwoord nummer="3">Zie het antwoord op vraag 2. Een van de onderdelen van het educatief programma onder de Wet Inburgering nieuwkomers is Maatschappij-oriëntatie. Het ministerie van OCW heeft voor dit onderdeel eindtermen vastgesteld. Een aantal eindtermen heeft betrekking op zaken die de gewoonten en omgangsregels betreffen in de openbare ruimte. Dit zijn onder meer een verantwoorde wijze van omgaan met afval (het ophalen van afval op vaste tijden, hoe en waar het afval gedeponeerd moet worden, het hoe en waarom afval gescheiden verzameld wordt), wanneer en waar ze een beroep kunnen doen op politie, stadswacht en wijkagenten en voorlichting over hoe zij veilig deel kunnen nemen aan het verkeer (gedrags- en verkeersregels). </antwoord>
      <antwoord nummer="4">Er is regelmatig overleg tussen het rijk en de vier grote steden, waarbij onder meer dit punt aan de orde is en zal zijn. </antwoord>
      <noten afkomstig="antwoord"/>
   </antwoorden>
</kvr>
