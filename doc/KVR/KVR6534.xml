<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jaarsma (PvdA) inzake: bemiddeling van langdurig werklozen naar werkervaringsplaatsen in kader van de WIW. (Ingezonden 20 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6534
</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 12, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Jaarsma</persoon>
         </item>
         <item attribuut="Datum_reaktie">1998-02-18</item>
         <item attribuut="Datum_indiening">1998-01-20</item>
         <item attribuut="Document-id">KVR6534</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="25" allpagenumbers="25 26" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR6534" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="12" onderwerp="" indiendatum="1998-01-20">
         <vrager partij="PvdA" oorsprong="parlement">Jaarsma</vrager>
         <vraagt-aan/>
      </vraagdata>
      <antwoorddata antwoorddatum="1998-02-18">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Herinnert u zich dat u tijdens de behandeling van de Wet inschakeling werkzoekenden, Stb. 1997, 760, (WIW) in de Tweede en Eerste Kamer het standpunt heeft ingenomen dat voorkomen moet worden dat op gemeentelijk niveau bemiddelingsinstanties worden opgericht ter uitvoering van deze wet? </vraag>
      <vraag nummer="2">Herinnert u zich dat u in het plenaire debat in de Eerste Kamer ten aanzien van artikel 5 van die wet heeft geexpliciteerd dat bemiddeling slechts is voorbehouden aan Arbeidsvoorziening en derden? Hierbij valt onder derden te verstaan «rechtspersonen die nu al (dat wil zeggen vóór de inwerkingtreding van de WIW) een op basis van artikel 155 van de Gemeentewet publieke arbeidsbemiddelingsfunctie vervullen» (Handelingen EK 9-400). Daarbij zouden overigens WIW-uitvoeringsorganisaties (ex artikel 8 WIW) onderscheiden moeten worden van bemiddelaars als hiervoor bedoeld. Is dit nog steeds uw mening? </vraag>
      <vraag nummer="3">Heeft u de gemeenten in kennis gesteld van uw uitleg ter zake? </vraag>
      <vraag nummer="4">Is het u bekend dat in sommige regio’s de overeenkomst tussen Arbeidsvoorziening en gemeenten nog niet tot stand is gekomen, zoals ook werd gevreesd in de Eerste Kamer tijdens de uitvoerige bespreking van de invoeringsproblemen voor gemeenten bij de WIW? Is het u daarbij eveneens bekend dat de WIW-uitvoeringsorganisaties bij ontstentenis van dergelijke afspraken tussen gemeenten en Arbeidsvoorziening zich toch in een actief bemiddelende rol naar het bedrijfsleven opstellen hoewel zij niet voorzien zijn van een bemiddelingsfunctie ex artikel 155 van de Gemeentewet vóór 1 januari 1998? </vraag>
      <vraag nummer="5">Welke maatregelen denkt u te treffen om uw consequent volgehouden standpunt te handhaven dat «het niet aangaat dat gemeenten zelf een aparte bemiddelingsunit gaan inrichten», (Handelingen EK 9-400), waarin begrepen de door hen aangewezen rechtspersonen ex artikel 8 WIW? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. In de brief die op 19 december 1997 (AM/RAW/97/2751) aan de Colleges van Burgemeester en Wethouders is verzonden is een nadere toelichting gegeven op de samenhang tussen de artikelen 5 en 8 van de WIW. Voor de goede orde zend ik hierbij een afschrift van deze brief. </antwoord>
      <antwoord nummer="4">Ter uitvoering van artikel 7 van de WIW is de samenwerking met Arbeidsvoorziening rondom de WIW-verklaring in artikel 3, 4 en 5 van het Besluit uitvoering en financiering Wet inschakeling werkzoekenden (Stb. 805, 24 december 1997) nader geregeld. Voor het overige valt de uitwerking van de samenwerking tussen gemeente en Arbeidsvoorziening, bijvoorbeeld bij de sluitende benadering van werkloze jongeren of de bemiddeling naar werkervaringsplaatsen, onder verantwoordelijkheid van beide partijen. In de RBA-regio’s worden op dit moment afspraken gemaakt over de samenwerking tussen enerzijds Arbeidsvoorziening en anderzijds de gemeenten, o.a. over de wijze waarop bemiddeling naar werkervaringsplaatsen zou kunnen plaatsvinden. Over de vraag of er aanwijzingen zijn dat WIW-organisaties zich toch in een actief bemiddelende rol naar het bedrijfsleven opstellen kan ik het volgende mededelen. Voorzover ik thans heb kunnen nagaan komen de volgende situaties voor: – Sommige WIW-organisaties hebben reeds een door het CBA verleende bemiddelingsvergunning; dan is de organisatie gemachtigd om te bemiddelen. – De WIW-organisatie werkt nauw samen met Arbeidsvoorziening, die de feitelijke bemiddeling verricht. – Er wordt een afsplitsing van de WIW-organisatie gemaakt om te voldoen aan het vereiste van «derden» in de zin van artikel 5, tweede lid van de WIW. Afhankelijk van de gekozen constructie (als de gemeente financieel of bestuurlijk deelneemt in een dergelijke afsplitsing, dan wel zelf een dergelijk orgaan opricht) is artikel 155 van de Gemeentewet van toepassing. Dan zal dus toetsing moeten plaatsvinden door het College van Gedeputeerde Staten. Bovendien zal er een bemiddelingsvergunning bij het Centraal Bureau voor de Arbeidsvoorziening moeten worden aangevraagd. Voor het overige merk ik op dat WIW-organisaties die aangewezen zijn om namens de gemeente de WIW uit te voeren, daarbij ook een taak hebben om personen te detacheren naar dienstbetrekkingen. Sinds 1 januari 1998 kunnen in aanmerking komende personen zowel in de collectieve als in de marktsector worden geplaatst. Het spreekt vanzelf dat WIW-organisaties vanuit die taak actief werkgevers benaderen. Door geleiding naar een reguliere arbeidsovereenkomst via het tussenstapje van de werkervaringsplaats kan hierbij aan de orde zijn. </antwoord>
      <antwoord nummer="5">Gelet op de hierboven beschreven voorstelbare situaties ben ik vooralsnog van mening dat er geen aanleiding is om vanuit mijn departement nadere maatregelen te treffen. De toetsing vanuit de Colleges van Gedeputeerde Staten op grond van artikel 155 Gemeentewet ondersteunt de kenbaar gemaakte beleidslijn. Daarbij zal getoetst moeten worden of een eventueel afzonderlijk opgericht orgaan bijzonder aangewezen moet worden geacht voor de behartiging van het daarmee te dienen openbaar belang. Onderdeel van die toetsing zal een toetsing aan de WIW, i.c. het gestelde in artikel 5, tweede lid zijn. </antwoord>
      <noten afkomstig="antwoord"/>
   </antwoorden>
</kvr>
