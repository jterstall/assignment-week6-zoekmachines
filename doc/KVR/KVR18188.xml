<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders (PvdA), Karimi (GroenLinks), Van Bommel (SP), Ferrier (CDA), Herben (LPF) en Dittrich (D66) aan de minister van Buitenlandse Zaken en de staatssecretaris van Economische Zaken over het Nederlandse bedrijf Chemie Pharmacie Holland en de Democratische Republiek Congo. (Ingezonden 4 juni 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18188
</item>
         <item attribuut="Inhoud">Vragen over de winning van coltan in relatie tot de financiering van gewapende conflicten en de mogelijke betrokkenheid van het Nederlandse bedrijf Chemie Pharmacie Holland (CPH).</item>
         <item attribuut="Rubriek">Energie, water en grondstoffen (Delfstoffenwinning) Handel en economie (Economische delicten) Handel en economie (Internationale handel)</item>
         <item attribuut="Trefwoorden">Centraal-Afrika Delfstoffenwinning Economische delicten Internationale handel</item>
         <item attribuut="Vindplaats">Kamervragen met antwoord 2002-2003, nr. 1643, Tweede Kamer</item>
         <item attribuut="Vraagnr_bij_indiening">2020312630</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="GroenLinks">Karimi</persoon>
            <persoon partij="SP">Van Bommel</persoon>
            <persoon partij="CDA">Ferrier</persoon>
            <persoon partij="LPF">Herben</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">2003-07-16</item>
         <item attribuut="Datum_indiening">2003-06-04</item>
         <item attribuut="Document-id">KVR18188</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3435" allpagenumbers="3435 3436 3437" vetnummer="2020312630" code="0203tkkvr1643" lopendefooter="Tweede Kamer, vergaderjaar 2002–2003, Aanhangsel" filenaam="KVR18188" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1643" onderwerp="" indiendatum="2003-06-4">
         <vrager partij="PvdA" oorsprong="parlement">Koenders</vrager>
         <vrager partij="GroenLinks" oorsprong="parlement">Karimi</vrager>
         <vrager partij="SP" oorsprong="parlement">Van Bommel</vrager>
         <vrager partij="CDA" oorsprong="parlement">Ferrier</vrager>
         <vrager partij="LPF" oorsprong="parlement">Herben</vrager>
         <vrager partij="D66" oorsprong="parlement">Dittrich</vrager>
         <vraagt-aan>de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2003-07-16">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft u de diverse berichtgevingen over de betrokkenheid van het Nederlandse bedrijf Chemie Pharmacie Holland (CPH) bij het conflict in de Democratische Republiek Congo (DRC) meegekregen? <voetnoot nummer="1"/>
      </vraag>
      <vraag nummer="2">Is het waar dat (CPH) honderdduizenden euro’s heeft betaald aan de Rassemblement Congolais pour la Démocratie (RCD) Goma? Zo ja, sinds wanneer bent u hiervan op de hoogte en wat is uw standpunt in dezen? </vraag>
      <vraag nummer="3" voetnoot="2">Herinnert u zich de schriftelijke vragen over de rol van CPH en andere bedrijven, de opmerkingen gemaakt tijdens de begrotingsbehandeling 2003 over dit onderwerp alsmede onderzoeksrapporten en brieven van non-gouvernementele organisaties waarin de rol van CPH nadrukkelijk is vermeld? <voetnoot nummer="2"/>
      </vraag>
      <vraag nummer="4" voetnoot="3">Op basis waarvan is het overheidsstandpunt «Geen aanwijzing voor juistheid van VN-beschuldiging tegen CPH» tot stand gekomen? <voetnoot nummer="3"/>En waarom heeft de Nederlandse overheid destijds geen eigen onderzoek geïnitieerd om de aantijgingen tegen CPH te verifiëren? </vraag>
      <vraag nummer="5">Vindt u dat uw eerdere standpunt bijstelling behoeft en bent u bereid tot een nieuw gesprek met CPH, deze keer opgevolgd door eigen onderzoek? </vraag>
      <vraag nummer="6" voetnoot="4">Indien de aantijgingen op waarheid blijken te berusten, bent u dan bereid nu wel maatregelen, zoals onder andere bepleit door het VN expertpanel, tegen CPH en eventueel andere bedrijven te nemen? <voetnoot nummer="4"/>Zo nee, waarom niet? </vraag>
      <vraag nummer="7" voetnoot="5">Wat is in dit licht de status van de aan de Kamer toegezegde notitie «ondernemen voor vrede»? <voetnoot nummer="5"/>
      </vraag>
      <vraag nummer="8">Bent u bereid in VN-verband te pleiten voor een moratorium op de handel in coltan, totdat er mogelijkheden van contact met een overgangsregering zijn daar strikte afspraken over te maken? Zo nee, waarom niet? </vraag>
      <vraag nummer="9" voetnoot="6">Bent u, verwijzend naar het Kimberley-proces ten aanzien van de diamanthandel, bereid onderzoek te doen naar de certificeringsmogelijkheden voor coltan en andere grondstoffen op zodanige wijze dat het onmogelijk wordt conflicten te financieren via grondstoffenhandel? En hoe staat u tegenover de aanbeveling van het VN expertpanel om een blijvend orgaan ter monitoring van conflictgrondstoffen op te richten? <voetnoot nummer="6"/>
      </vraag>
      <vraag nummer="10">Is de Nederlandse overheid gezien de Rwandese betrokkenheid bij de handel in coltan uit de DRC en de duurzame Nederlandse relatie met dit land, bereid er bij de Rwandese overheid op aan te dringen om een commissie in te stellen die, analoog aan de Oegandese Porter-commissie, de betrokkenheid van Rwanda en Rwandese staatsburgers bij de plundering van grondstoffen in de DRC onderzoekt? </vraag>
      <vraag nummer="11">Bent u, gezien de duurzame bilaterale relatie van Nederland met Oeganda, bereid er bij de Oegandese autoriteiten op aan te dringen de bevindingen van de Porter-commissie serieus te nemen en de schuldigen te bestraffen? </vraag>
      <noten afkomstig="vraag">
         <noot nummer="1" datum="2003-05-31" bron="2Vandaag vrijdag 30 mei jl., NRC-Handelsblad, 31 mei jl.; Trouw">2Vandaag vrijdag 30 mei jl., NRC-Handelsblad, 31 mei jl.; Trouw, 31 mei 2003</noot>
         <noot nummer="2" datum="2002-10-8" bron="Aanhangsel Handelingen nrs. 409 en 425, vergaderjaar 2002–2003, IPIS rapport European companies and the coltan trade; 5 case studies, 8 januari 2002; door diverse NGO’s ondertekende aanbiedingsbrief IPIS rapport European companies and the coltan trade: an update, part 2">Aanhangsel Handelingen nrs. 409 en 425, vergaderjaar 2002–2003, IPIS rapport European companies and the coltan trade; 5 case studies, 8 januari 2002; door diverse NGO’s ondertekende aanbiedingsbrief IPIS rapport European companies and the coltan trade: an update, part 2, 8 oktober 2002</noot>
         <noot nummer="3" datum="2002-12-11" bron="Persbericht Ministerie Economische Zaken">Persbericht Ministerie Economische Zaken, 11 december 2002</noot>
         <noot nummer="4" datum="16 october 2002" bron="Final report of the Panel of experts on the illegal exploitation of natural resources and other forms of wealth in the DRC">Final report of the Panel of experts on the illegal exploitation of natural resources and other forms of wealth in the DRC, 16 october 2002, S/2002/1146</noot>
         <noot nummer="5">Brief Oorlogseconomieplatform 17 april jl., verslag AO Afrika 24 2003</noot>
         <noot nummer="6" datum="16 october 2002" bron="Final report of the Panel of experts on the illegal exploitation of natural resources and other forms of wealth in the DRC">Final report of the Panel of experts on the illegal exploitation of natural resources and other forms of wealth in the DRC, 16 october 2002, S/2002/1146</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik heb er via de uitzending van «2Vandaag» van vrijdag 30 mei jl. kennis van genomen dat het Amerikaanse bedrijf «Eagles Wings Resources International», waarvoor CPH als agent zegt te zijn opgetreden, honderdduizenden euro’s uitvoerbelasting zou hebben betaald. Deze betalingen zouden ten goede zijn gekomen aan de RCD-Goma. De juistheid van deze berichtgeving kan ik echter niet bevestigen. </antwoord>
      <antwoord nummer="3">Ja. </antwoord>
      <antwoord nummer="4, 5 en 6">Het persbericht van het Ministerie van Economische Zaken, 11 december 2002 met als titel «Geen aanwijzing voor juistheid van VN-beschuldiging tegen CPH» geeft in het kort de bevindingen weer van een gesprek dat vertegenwoordigers van de ministeries van Economische Zaken en Buitenlandse Zaken hebben gehad met de CPH-directie. Gevraagd is naar de methode en reikwijdte van het door het VN-panel bij CPH ingestelde onderzoek. CPH stelde het als bijzonder teleurstellend te hebben ervaren dat van een serieus onderzoek door het VN-panel onvoldoende sprake is geweest. Allereerst is de rechtstreeks bij CPH ingewonnen informatie summier geweest. De administratie die CPH bijhield van in de DRCongo ingekochte coltan, is niet ingezien. Ten tweede is de wijze waarop de ingewonnen informatie in het rapport zou worden verwerkt, niet ter verificatie aan CPH voorgelegd. Voorts is in het gesprek uitvoerig ingegaan op paragraaf 81 van het VN-rapport waarin CPH in verband wordt gebracht met een levering van coltan uit Rwanda. CPH stelde geen medewerking te hebben verleend aan vervalsing van originecertificaten. Desgevraagd legde CPH uit hoe het doende was om deze in het VN-rapport gewekte suggestie recht te zetten bij zijn zakenpartners. Het VN-expertpanel is niet bevoegd feitenmateriaal over het onderzoek te verstrekken. De tijdens het gesprek door CPH verstrekte informatie leidde destijds tot de conclusie dat de kritiek van het VN-expertpanel op CPH niet werd gestaafd. Er is voor de Nederlandse overheid geen juridische grondslag op basis waarvan een strafrechtelijk onderzoek naar (eerdere) zakelijke activiteiten van CPH zou kunnen worden verricht. Wel zou het Nationaal Contactpunt voor de OESO-richtlijnen voor multinationale ondernemingen (NCP) aan een beter inzicht in de situatie kunnen bijdragen. Mochten NGO’s van oordeel zijn dat CPH tekort schiet in de toepassing van de OESO-richtlijnen, dan kunnen zij dit aan de orde stellen bij het NCP. NGO’s hebben te kennen gegeven van deze mogelijkheid gebruik te willen maken. Het NCP zal kunnen bemiddelen tussen de partijen. Het eindresultaat van de procedure is, zo mogelijk, overeenstemming. Het NCP is echter géén rechter of arbiter. </antwoord>
      <antwoord nummer="7">Tijdens het Algemeen Overleg over de Hoorn van Afrika op 8 mei jl. heeft de Minister voor Ontwikkelingssamenwerking te kennen gegeven dat het onderwerp «ondernemen voor vrede»/«ondernemen in conflictgebieden» zal worden opgenomen in een algemene notitie over Afrika. Er zal dus geen separaat beleidsdocument hierover worden opgesteld. De algemene notitie over Afrika is in voorbereiding. </antwoord>
      <antwoord nummer="8">Mede aan de hand van een deze zomer te verwachten nieuwe rapportage van het door de VN-Veiligheidsraad ingestelde expertpanel, ben ik bereid mogelijkheid van een moratorium op de handel in coltan afkomstig uit de DRC te onderzoeken. Toepasbaarheid en controleerbaarheid dienen daarbij bijzondere aandacht te krijgen. </antwoord>
      <antwoord nummer="9">Het Kimberley-proces betreffende de handel in ruwe diamanten is vervat in een bureaucratisch systeem waarbij een kostbare certificatieprocedure is opgezet. De effectiviteit van dit systeem zal nog moeten worden getoetst. Ook een waterdicht certificatiesysteem van de handel in coltan zou vele controlehandelingen vereisen. In zijn algemeenheid heeft het onze voorkeur geen nieuwe regelingen in het leven te roepen. Deze kunnen namelijk een sterk prijsverhogend effect hebben op de betrokken producten en illegale handel lucratiever maken. Bovendien zou het kunnen leiden tot verlegging van de handel naar landen die reeds over een bureaucratisch systeem beschikken dat voldoende ontwikkeld is om controlehandelingen uit te voeren. Dit zal ten koste gaan van de ontwikkelingslanden die niet over een dergelijk systeem beschikken. Meer efficiënt lijkt het om van overheidswege het bedrijfsleven te ontmoedigen om coltan of andere conflictgrondstoffen te gebruiken van actoren die de opbrengsten aanwenden voor de financiering van gewapende conflicten. Mochten dergelijke handelsconnecties niettemin bestaan, dan lijkt een internationale boycot van die grondstoffen uit een bepaald land eerder het overwegen waard dan een certificatiesysteem, temeer daar de meeste grondstoffen moeilijker te smokkelen zijn dan diamanten. De diversiteit in grondstoffen is dusdanig dat steeds per geval moet worden bekeken wat de meest effectieve maatregelen zijn ter bestrijding van handel die conflicten «voedt». De oprichting van een enkel orgaan dat zich in algemene zin bezig houdt met de monitoring van conflictgrondstoffen lijkt dan ook op voorhand minder efficiënt. Vooraleerst zal duidelijkheid moeten bestaan over de wijze waarop efficiënte monitoring per geval zou kunnen plaatsvinden. </antwoord>
      <antwoord nummer="10 en 11">Binnen de bilaterale relaties met Rwanda en Uganda hecht Nederland groot belang aan het voeren van een open en kritische dialoog. De Nederlandse overheid heeft deze landen bij verschillende gelegenheden aangesproken op de bevindingen van het VN-rapport. Nederland vraagt om follow-up aan dit rapport, alsmede aan het Porter Rapport. President Museveni van Uganda heeft toegezegd de aanbevelingen van het Porter-Rapport integraal te zullen overnemen. Nederland zal, tezamen met andere landen, nauwgelet volgen in hoeverre deze toezegging gestand zal worden gedaan. Het is mogelijk dat ook Rwanda zal besluiten een eigen onderzoek in te stellen naar analogie van het Porter-onderzoek. Nederland heeft de mogelijkheid van een Rwandese variant van het Porter-Rapport eerder reeds opgebracht bij de Rwandese autoriteiten. Het zal dit bilateraal en in EU-verband onder de aandacht blijven brengen. Zwaartepunt zal liggen bij steun voor een grondige uitvoering van het besluit van de Veiligheidsraad om opvolging te geven aan het rapport van het VN-Panel. </antwoord>
      <noten afkomstig="antwoord"/>
   </antwoorden>
</kvr>
