<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over ongevallen in de bouw. (Ingezonden 8 mei 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7313
</item>
         <item attribuut="Inhoud">Vragen naar aanleiding van een artikel in Cobouw, 7 mei 1998. Zie ook Aanhangsels Handelingen 1997-1998, nr. 1393 en 1641.</item>
         <item attribuut="Rubriek">Arbeid (Arbeidsbescherming) Bouw (Overig) Criminaliteit en openbare orde (Ongevallenpreventie en -hulpverlening)</item>
         <item attribuut="Trefwoorden">Arbeidsbescherming Bouwnijverheid Ongevallen</item>
         <item attribuut="Vindplaats">Kamervragen met antwoord 1997-1998, nr. 1392, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-06-23</item>
         <item attribuut="Datum_indiening">1998-05-08</item>
         <item attribuut="Document-id">KVR7313</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2849" allpagenumbers="2849 2850 2851" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7313" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1392" onderwerp="" indiendatum="1998-05-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-06-23">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u bevestigen dat er tussen 1 mei 1997 en 1 mei 1998 in de bouw als gevolg van ernstige ongevallen 21 dodelijke en 17 zwaar gewonde slachtoffers vielen? <voetnoot nummer="1"/>
      </vraag>
      <vraag nummer="2">Kunt u een overzicht geven van het aantal ongevallen (met en zonder dodelijke afloop) in de bouw gedurende de voorgaande vijf jaren? </vraag>
      <vraag nummer="3">Deelt u de mening van de Stichting Vakopleiding Bouwbedrijf (SVB) dat noch de cursus basisveiligheid VVA noch de cursus veiligheid voor leidinggevenden voldoende is afgestemd op de behoeften van de bouw? </vraag>
      <vraag nummer="4">Bent u bereid te bevorderen dat er passend cursusmateriaal wordt ontwikkeld, en dat de betreffende cursussen verplicht worden gesteld? </vraag>
      <vraag nummer="5">Is naar uw mening het onvoldoende geschoold zijn van de bouwvakkers op het gebied van veiligheid de enige oorzaak van de vele ongevallen in de bouw of speelt een zeker zo belangrijke rol de grote werkdruk in de bouw als gevolg waarvan vaak de hand moet worden gelicht met de veiligheidsvoorschriften? Moeten daarom niet veeleer maatregelen worden getroffen om de werkdruk in de bouw te verminderen? </vraag>
      <vraag nummer="6">Bent u bereid de frequentie van de inspecties in de bouw door de Arbeidsinspectie op te voeren? </vraag>
      <noten afkomstig="vraag">
         <noot nummer="1" datum="1998-05-7" bron="Cobouw">Cobouw, 7 mei 1998</noot>
      </noten>
   </vragen>
   <antwoorden aantal="5">
      <antwoord nummer="1">De door u genoemde ongevalscijfers kan ik bevestigen noch ontkennen. De Cobouw van 7 mei jl. maakt melding van 21 doden en 17 gewonden in de periode van 1 mei 1997 tot 1 mei 1998. Blijkens een artikel in hetzelfde dagblad van 15 mei 1998 wordt daarbij gerekend met bouwgerelateerde ongevallen. Ik heb geen reden om aan deze aantallen te twijfelen. De Arbeidsinspectie hanteert echter andere criteria voor registretie van bedrijfsongevallen in de bouw zoals onder het antwoord op vraag 2 vermeld. </antwoord>
      <antwoord nummer="2">Werkgevers zijn ingevolge artikel 9, lid 1 van de Arbeidsomstandighedenwet verplicht ernstige en dodelijke ongevallen bij de Arbeidsinspectie te melden. Onderstaand wordt een overzicht gegeven over de jaren 1993 tot en met 1997 van de meldingen bij de Arbeidsinspectie van ernstige en dodelijke ongevallen die werknemers in de bouwnijverheid zijn overkomen. Gemelde ernstige en dodelijke ongevallen in de bouwnijverheid Jaar 1993 1994 1995 1996 1997 ernstige ongevallen alle sectoren 2135 2446 3148 3533 3567 ernstige ongevallen in de bouw 289 275 520 709 796 dodelijke ongevallen alle sectoren 56 70 94 115 125 dodelijke ongevallen in de bouw 12 12 20 24 32 Deze meldingen zijn afkomstig van werkgevers, werknemers, Arbodiensten en voor een groot deel van de politie. De meldingen hebben betrekking op ongevallen uit de bouw en alle daarmee samenhangende sectoren, waaronder bijvoorbeeld installatiebedrijven. Daardoor zijn deze cijfers niet allemaal vergelijkbaar met die van Arbouw. Immers gegeven de krachtens de Arbo-wet bepaalde meldingscriteria hebben de hiervoor vermelde cijfers slechts betrekking op een deel van het totale aantal ongevallen dat in de bouw voorkomt. Afhankelijk van de sectoren die men tot «de bouw» rekent, veranderen de jaarlijkse aantallen ongevallen en de mogelijke interpretatie daarvan. Niettemin heeft deze presentatie van ongevalscijfers van de Arbeidsinspectie en de daaruit af te leiden mogelijke stijgende trend, mijn volle aandacht. Ik ben voornemens de aard, achtergronden en frequentie van ongevallen aan een nader onderzoek te onderwerpen. Voor dit onderzoek zal gebruik worden gemaakt van bestaande interne en externe bronnen. Externe bronnen zijn ten eerste de Enquête Beroepsbevolking (EBB) van het Centraal Bureau voor Statistiek (CBS). Daarin zullen het komend jaar een aantal vragen worden opgenomen die betrekking hebben op ongevallen. Ten tweede het Permanent Onderzoek Leefsituatie (POLS) van het CBS. Het ministerie van VWS neemt daarin eveneens vragen op die betrekking hebben op ongevallen. Ten derde het Letselinformatiesysteem (LIS) van de stichting Consument en Veiligheid, waarin informatie is opgenomen afkomstig uit de EHBO-afdeling van ziekenhuizen. Naar verwachting zal door combinatie van de resultaten van de drie hiervoor vermelde onderzoeken meer betrouwbare informatie beschikbaar komen over het aantal, de aard en achtergronden van ongevallen. Deze informatie zal echter niet eerder dan het jaar 2000 beschikbaar komen. Intern zal aanvullende informatie over achtergronden van ongevallen worden verkregen via dossieronderzoek van ongevallen die aan de Arbeidsinspectie zijn gemeld. Langs die weg is het mogelijk enig inzicht te krijgen in de aard en achterliggende oorzaken van gemelde ongevallen. Verder krijgt de bouw extra aandacht van de Arbeidsinspectie. Hiervoor verwijs ik u naar het antwoord op uw vraag 6. Door de Stichting Arbouw zijn op basis van onderzoek ramingen van het aantal ongevallen onder bouwplaatspersoneel gedaan. Op basis van deze ramingen komt de Stichting Arbouw in haar jaarverslagen tot de volgende cijfers van het aantal ongevallen onder bouwplaatspersoneel: 1993 1994 1995 19 96 1995/ 1996 1996/ 1997 21 200 15 300 16 600 14 700 15 650 14 900 De periode van onderzoek viel aanvankelijk samen met het kalenderjaar. Over de laatste jaren is blijkbaar een andere periode gekozen. Voor zover mij bekend beweegt het ongevalscijfer in de bouw zich, afgezien van het jaar 1993, op een relatief stabiel niveau van rond de 15 000 à 16 000 slachtoffers. In mijn antwoorden op uw vragen van 12 mei ga ik hierop nader in. </antwoord>
      <antwoord nummer="3 en 4">De door u genoemde cursussen zijn niet specifiek voor de bouw ontwikkeld, maar zijn in de loop der tijd wel aan de behoeften van de bouw aangepast. Het is primair de verantwoordelijkheid van werkgevers en werknemers in de bouw zélf om de nodige opleiding te (laten) verzorgen respectievelijk te volgen. Het is derhalve niet aan mij een inhoudelijk oordeel uit te spreken over de inhoud van deze cursussen. Wel juich ik ieder initiatief vanuit de markt om werknemers beter toe te rusten ten aanzien van ongevalspreventie en om risico’s beter te kunnen inschatten van harte toe. </antwoord>
      <antwoord nummer="5">Zoals bij het antwoord op vraag 2 vermeld, geeft het aantal ongevallen in de bouw binnen zekere marges, over de jaren heen relatief een stabiel beeld (zo’n 15 à 16 000 slachtoffers per jaar). Ik ben van mening dat het aantal ongevallen in de bouw ook in verhouding tot andere sectoren hoog is. In hoeverre daarbij de door u genoemde aspecten van «geschooldheid van bouwvakkers op het gebied van veiligheid», «grote werkdruk» en «de hand lichten met veiligheidsvoorschriften» een rol speelt is mij nog niet duidelijk. Oorzaken van ongevallen zijn complex. De Arbeidsinspectie besteedt de laatste jaren reeds meer aandacht aan ongevalsonderzoek en een stringent handhavingsbeleid. Ik verwacht dat uit dat onderzoek meer inzicht resulteert over de oorzaken en achtergronden van de arbeidsongevallen. Dan zal ook blijken in hoeverre de in de vraag genoemde factoren een rol spelen. Vanzelfsprekend zal zonodig hierop beleidsmatig worden gereageerd. </antwoord>
      <antwoord nummer="6">De inspectiefrequentie van de Arbeidsinspectie in de bouw en in de industrie zijn momenteel reeds aanzienlijk hoger dan in de andere sectoren. Hoewel het verder opvoeren van het aantal inspecties niet de enige remedie is, zal de inspectiefrequentie in de bouw in de inspectieplanning voor 1999 nog enigszins worden verhoogd. Per toelichting merk ik op dat door de Arbeidsinspectie de inspecties deels steeksproefgewijs worden uitgevoerd en deels met name gericht zijn op bedrijven die op grond van eerdere ongevallen, eerdere klachten en eerdere handhavingstrajecten mogelijk als onzorgvuldige werkgevers kunnen worden beschouwd. Daarnaast is vooral belangrijk dat, de afgelopen jaren specifiek voor de bouw tot stand gekomen regelgeving i.c. het bouwprocesbesluit, thans integraal in het Arbobesluit is opgenomen. Het bouwprocesbesluit bevat maatregelen en procedures op het gebied van veiligheid en gezondheid van personen die op bouwplaatsen werkzaam zijn en waarbij de opdrachtgever verantwoordelijk gesteld is om al in de ontwerpfase de aspecten die van belang zijn voor de veiligheid en gezondheid op de bouwplaats in kaart te brengen. In 1997 heb ik door het bureau Research voor Beleid onderzoek laten uitvoeren naar de naleving van de nieuwe regelgeving. Zoals u bekend heb ik in juni 1997 uw Kamer de resultaten van dit onderzoek, waaruit bleek dat de naleving van de nieuwe regelgeving nog te wensen overlaat, doen toekomen. De conclusies uit dit onderzoek zijn reden geweest voor de Arbeidsinspectie om naast de reguliere bouwplaatsinspecties extra capaciteit in te zetten op inspecties naar aanleiding van kennisgeving van voorgenomen bouwwerken en hierbij de totale keten van verantwoordelijken na te gaan. Tevens wordt bij een aantal grotere bouwwerken gedurende de gehele bouwtijd nagegaan in hoeverre de bouwprocesbepalingen worden nageleefd. Voort is het de bedoeling dat met het in werking treden van de nieuwe Arbeidsomstandighedenwet de Arbeidsinspectie naast het huidige instrumentarium de beschikking krijgt over het instrument van bestuurlijke boete waarmee een «lik op stuk»-beleid ingevuld wordt en waarvan naar verwachting een grote preventieve werking uit zal gaan. </antwoord>
      <noten afkomstig="antwoord"/>
   </antwoorden>
</kvr>
