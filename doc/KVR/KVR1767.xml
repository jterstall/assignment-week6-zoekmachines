<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de problematiek van de Nederlandse Spoorwegen. (Ingezonden 11 juli 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1767
</item>
         <item attribuut="Inhoud">Betreft het incident op 15 oktober 1994, waarbij 250 passagiers van de sprinter 5455 tussen de rails naar het station Rotterdam Zuid moesten lopen, terwijl de machinist van een naderende trein niet was gewaarschuwd.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1994-1995, nr. 1112, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-08-16</item>
         <item attribuut="Datum_indiening">1995-07-11</item>
         <item attribuut="Document-id">KVR1767</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2289" allpagenumbers="2289 2290" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1112" onderwerp="" indiendatum="1995-07-11">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-08-16">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de minister op de hoogte van het incident met de sprinter 5455 op 15 oktober 1994, waarbij 250 passagiers tussen de rails naar het station moesten lopen terwijl de machinist van de naderende trein 2155 niet was gewaarschuwd? <voetnoot nummer="1"/>
      </vraag>
      <vraag nummer="2">Is de minister tevens op de hoogte van de kritiek van de Vakvereniging van Machinisten (VVM) op de afhandeling van dit incident door Railned-Spoorwegveiligheid? Zo ja, wat is de reactie van de minister op deze kritiek? </vraag>
      <vraag nummer="3">Kan de minister aangeven hoe het mogelijk is dat Railned- Spoorwegveiligheid, als verantwoordelijk onderdeel van NS, zelf een onderzoek heeft kunnen instellen naar dit incident, zonder dat de spoorwegongevallenraad er bij betrokken is? </vraag>
      <vraag nummer="4">Kan de minister aangeven welke procedure er bestaat om bij incidenten zoals het stopvallen van een trein, passagiersveilig af te voeren? Is er conform procedures/richtlijnen gehandeld? Zo nee, waarom niet? </vraag>
      <vraag nummer="5">Is er een meldingsplicht van incidenten aan b.v. de spoorwegongevallenraad? Zo nee, is de minister bereid om een meldingsplicht van incidenten en ongevallen in te stellen? </vraag>
      <vraag nummer="6">Is er tijdens het genoemde incident tussen Railned-Spoorwegveiligheid en NS-Reizigers sprake geweest van een communicatiestoornis? Zo ja, hoe heeft dat kunnen gebeuren en welke maatregelen zijn er genomen om herhaling te voorkomen? </vraag>
      <vraag nummer="7">Maakt de verzelfstandiging van NS het niet noodzakelijk dat alle incidenten en ongevallen door een onafhankelijke instantie worden onderzocht en er bij overtredingen van voorschriften en richtlijnen sancties gesteld kunnen worden? </vraag>
      <noten afkomstig="vraag">
         <noot nummer="1">De Trekhaak, juni 1995</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, de kritiek van de Vakvereniging van Machinisten (VVM) richt zich met name op een onzorgvuldige uitvoering van het onderzoek naar het incident door Railned Spoorwegveiligheid, alsmede op de keuze van de onderzoekscategorie op basis van de ernst van het incident. Ik deel deze kritiek van de VVM niet. Trein 5455 kwam met een niet te verhelpen defect op circa 125 meter van het perron van station Rotterdam Zuid in het open deel van de Willemspoortunnel tot stilstand. In die situatie bleek het mogelijk de reizigers via een aanwezig middenpad, vrij van de sporen, onder begeleiding van aanwezig NS-personeel naar het perron te brengen. De treindienstleiding liet echter ten onrechte na de machinist van de naderende trein 2155 te informeren over de passagiers die van de gestrande trein naar het station Rotterdam Zuid liepen. Omdat er geen sprake van een gevaarlijke situatie was, werd door Railned Spoorwegveiligheid een onderzoek in de categorie IV gehouden. De machinist van trein 2155 was het niet eens met de conclusies van het door Railned gehouden onderzoek. Zijn kritiek richtte zich met name op het feit dat hij waargenomen had dat er zich lopende reizigers in het door hem te berijden spoor bevonden en er daarmee wel sprake van een gevaarlijke situatie was. De bij de begeleiding van de lopende reizigers betrokken NS’ers verklaarden echter dat alle reizigers aan de veilige kant van een op het middenpad aanwezig hekwerk, dus vrij van het door trein 2155 bereden spoor, hadden gelopen. Op grond van de kritiek van de machinist werd op 20 februari 1995 een gesprek tussen de onderzoekscommissie en de machinist in aanwezigheid van een vertegenwoordiger van de VVM gehouden. Omdat de machinist niet akkoord kon gaan met de conclusies van het onderzoek werd door Railned Spoorwegveiligheid toegezegd met een tweede versie van de onderzoeksrapportage te komen. Hiertoe werden onder meer de bij de begeleiding van de lopende passagiers betrokken NS’ers, die nog niet eerder geı¨nterviewd waren, alsnog gehoord. Het onderzoeksteam van Railned Spoorwegveiligheid heeft op 8 juni 1995 een tweede versie van de rapportage uitgebracht, welke geen nieuw beeld van het incident op 15 oktober 1994 oplevert. De conclusies zijn dat de treindienstleiding ten onrechte de machinist van trein 2155 niet informeerde over de stranding van trein 5455 en de onder begeleiding uitstappende reizigers en dat de gespreksdiscipline aan de zijde van de treindienstleiding in het latere telerailgesprek met de machinist van trein 2155 slecht was. Daarnaast stelt het rapport dat het mogelijk geweest is dat in de beleving van de machinist van trein 2155 hij – door de overgang van donker naar licht aan het eind van de tunnel en door de boogligging van het spoor – mensen in zijn spoor heeft zien lopen; de 6 begeleidende NS-personeelsleden constateerden echter dat de reizigers niet in dat spoor liepen en er geen ree¨el aanrijdgevaar was. Ik ben van mening dat het onderzoek naar dit incident door Railned Spoorwegveiligheid op een juiste wijze is uitgevoerd en dat Railned Spoorwegveiligheid op een zorgvuldige wijze op de kritiek van de machinist op de eerste versie van het onderzoek is ingegaan. </antwoord>
      <antwoord nummer="3">Het spoorwegbedrijf dient altijd onderzoek uit te voeren betreffende voorvallen, waarbij de veiligheid van het spoorwegverkeer in gevaar is gebracht. Binnen het NS-concern is deze taak toebedeeld aan Railned Spoorwegveiligheid. Daarnaast heeft de Spoorwegongevallenraad de mogelijkheid een onderzoek naar een ernstig ongeval in te stellen (Spoorwegwet artikel 27a–27d). Gezien de aard van het gebeuren op 15 oktober 1994 is dit incident in eerste instantie niet door de Spoorwegongevallenraad in onderzoek genomen. Na het verzoek van de betrokken machinist aan de Spoorwegongevallenraad heeft de raad deze zaak alsnog in behandeling genomen, maar nog geen beslissing genomen over het al dan niet instellen van een onderzoek. </antwoord>
      <antwoord nummer="4">De hoofdconducteur van een trein heeft tot taak om, indien bij calamiteiten reizigers de trein moeten verlaten, voor hun veiligheid te zorgen. Dit houdt onder meer in dat de reizigers in dat geval gewaarschuwd moeten worden voor treinverkeer op andere sporen en voor spanningvoerende derde rails bij metro-sporen. Bij het defect raken van een trein op de vrije baan zal gekeken worden of de trein door een andere trein weggesleept kan worden. Andere mogelijkheden zijn de reizigers te laten overstappen in een andere trein of ze verder met bussen of taxi’s te vervoeren, of ze zoals in dit geval naar een vlakbij gelegen station te laten lopen. De keuze is afhankelijk van de plaatselijke situatie. De zorg voor de veiligheid van de reizigers blijft daarbij steeds een basisvoorwaarde. Er is bij dit incident conform de procedures/richtlijnen gehandeld. </antwoord>
      <antwoord nummer="5">Ja, dit is vastgelegd in artikel 68 van het Reglement Dienst Hoofd- en Lokaalspoorwegen (RDHL), een Besluit gebaseerd op de Spoorwegnet. </antwoord>
      <antwoord nummer="6">Nee, tijdens de uitvoering van het reguliere treinproces is Railned Spoorwegveiligheid geen direct betrokkene. NS-Verkeersleiding en NS-Reizigers zijn wel direct betrokkenen. De treindienstleider (NS-Verkeersleiding) heeft nagelaten het initiatief tot informatie van de machinist van trein 2155 (NS-Reizigers) te nemen. De latere communicatie tussen de treindienstleider en de machnist van trein 2155, nadat die trein tot stilstand was gebracht, is slecht verlopen. De treindienstleiding is hierop aangesproken en dient onder meer door herinstructie te voorkomen dat iets dergelijks zich in de toekomst herhaalt. </antwoord>
      <antwoord nummer="7">Binnen het NS-concern heeft de taakorganisatie Railned Spoorwegveiligheid, die los staat van de overige bedrijfsonderdelen van het concern, de opdracht incidenten en ongevallen te onderzoeken. Daarnaast opereert onafhankelijk van NS mijn afdeling Spoorwegtoezicht, die alle meldingen van ongevallen en onregelmatigheden van NS ontvangt en toeziet op het houden van onderzoeken door NS naar aanleiding van ongevallen en onregelmatigheden, een en ander op basis van de artikelen 10–16 van de Spoorwegwet. Daarenboven initieert de Spoorwegongevallenraad zonodig onderzoek naar ernstige ongevallen. Doel hiervan is het trekken van lering en het nemen van maatregelen die herhaling voorkomen. Ik ben van mening dat in de huidige regelgeving in voldoende mate is voorzien in onafhankelijk onderzoek naar ongevallen en incidenten. Het stellen van sancties acht ik primair een bedrijfsverantwoordelijkheid. Daarnaast heb ik op basis van de artikelen 13–17 van de Spoorwegwet de mogelijkheid het bedrijf een aanwijzing te geven. </antwoord>
      <noten afkomstig="antwoord"/>
   </antwoorden>
</kvr>
