<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Pater-van der Meer en Algra (beiden CDA) aan de ministers van Justitie en van Binnenlandse Zaken en Koninkrijksrelaties over de weigering van korpsbeheerders om prestatiecontracten te tekenen. (Ingezonden 25 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18449
</item>
         <item attribuut="Inhoud">Vragen over berichten als zouden de korpsbeheerders weigeren om prestatiecontracten te tekenen, vanwege twijfels over de capaciteit van de rest van de strafrechtketen die mogelijk niet toereikend is om de extra zaken voortvloeiend uit de prestatiecontracten op te vangen..</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Politie)</item>
         <item attribuut="Trefwoorden">Gevangeniswezen Politie</item>
         <item attribuut="Vindplaats">Kamervragen met antwoord 2002-2003, nr. 1860, Tweede Kamer</item>
         <item attribuut="Vraagnr_bij_indiening">2020315260</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">De Pater-van der Meer</persoon>
            <persoon partij="CDA">Algra</persoon>
         </item>
         <item attribuut="Datum_reaktie">2003-09-04</item>
         <item attribuut="Datum_indiening">2003-07-25</item>
         <item attribuut="Document-id">KVR18449</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3907" allpagenumbers="3907 3908" vetnummer="2020315260" code="0203tkkvr1860" lopendefooter="Tweede Kamer, vergaderjaar 2002–2003, Aanhangsel" filenaam="KVR18449" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1860" onderwerp="" indiendatum="2003-07-25">
         <vrager partij="CDA" oorsprong="parlement">De Pater-van der Meer</vrager>
         <vrager partij="CDA" oorsprong="parlement">Algra</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-09-4">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Politie wijst afrekenen op prestaties af»? <voetnoot nummer="1"/>
      </vraag>
      <vraag nummer="2">Wat is uw reactie op dit bericht? </vraag>
      <vraag nummer="3">Deelt u de zorg van de korpsbeheerders over de capaciteit van de rest van de strafrechtketen die misschien niet voldoende is om de extra zaken, die voortvloeien uit de prestatiecontracten, op te vangen? </vraag>
      <vraag nummer="4">Zijn er al prestatiecontracten gesloten met de overige ketenpartners? Zo neen, wanneer zal dat het geval zijn? </vraag>
      <vraag nummer="5">Welke maatregelen gaat u nemen om te verzekeren dat de korpsbeheerders in september a.s. alsnog akkoord gaan met de afspraken in de regionale prestatiecontracten? </vraag>
      <noten afkomstig="vraag">
         <noot nummer="1" datum="2003-07-22" bron="De Volkskrant">De Volkskrant, 22 juli 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 5">Per 1 juli 2003 zijn twee convenanten ondertekend. Het betreft de convenanten met de regio Rotterdam-Rijnmond en met het KLPD. Per die datum was de ambtelijke voorbereiding van nagenoeg alle convenanten afgerond; die convenanten liggen klaar voor ondertekening. Met enkele korpsen vindt nog nader overleg plaats. In september zullen wij nader overleg voeren met de korpsbeheerders, waarbij naast de ketenproblematiek ook andere kwesties aan de orde zullen komen, zoals de uitwerking van de afspraken in het Hoofdlijnenakkoord met betrekking tot doelmatigheid en het ziekteverzuim bij de politie. Het zal derhalve in hoofdzaak gaan om het geven van nadere preciseringen van de inspanningen die over en weer zullen worden geleverd om de resultaten die in de regionale convenanten worden beoogd, daadwerkelijk te realiseren. Het is de wederzijdse inzet het ondertekenen van de convenanten van de andere korpsen na dat overleg te vervolgen en af te ronden. </antwoord>
      <antwoord nummer="3">Het bereiken van de doelstellingen uit het Veiligheidsprogramma vraagt inzet van alle betrokken ketenpartners. Het gaat daarbij niet alleen om politie, maar ook om andere partijen in de veiligheidsketen, zoals gemeenten, openbaar ministerie, rechtsprekende macht, reclassering, gevangeniswezen. Diverse maatregelen uit het Veiligheidsprogramma kunnen zonder meer worden uitgewerkt en geïmplementeerd. Over sommige maatregelen uit het Veiligheidsprogramma moeten nadere (resultaats)afspraken worden gemaakt met de afzonderlijke ketenpartners. Deze afspraken worden per ketenpartner vastgelegd in een convenant of anderszins. Het Landelijk Kader Nederlandse Politie 2003–2006 gaat over het aandeel van de politie in de uitvoering van het Veiligheidsprogramma. Hoewel de prestaties van de ketenpartners geen onderdeel uitmaken van het landelijk kader, kunnen wij ons voorstellen dat de korpsbeheerders inzicht willen hebben in de mogelijkheden van de ketenpartners om de extra inspanningen van de politie te verwerken. Zoals wij in antwoord op recente vragen van het lid van uw Kamer De Wit hebben aangegeven (2020314630), is in het Hoofdlijnenakkoord extra geld uitgetrokken om de bestaande knelpunten in de justitiële keten op te lossen. In het kader van de begrotingsvoorbereiding wordt thans bezien hoe dit bedrag over de betrokken organisaties zal worden verdeeld zodanig dat daarmee tevens een adequate verwerking van de door de politie (extra) behaalde resultaten kan worden gerealiseerd. </antwoord>
      <antwoord nummer="4">Zoals in het Veiligheidsprogramma is aangegeven worden met de diverse partners in de veiligheidsketen afspraken gemaakt. Zo worden niet alleen met de politiekorpsen, maar ook met onder meer gemeenten afspraken gemaakt over hun bijdrage aan het realiseren van de hoofddoelstelling van het Veiligheidsprogramma (zie ook het antwoord op vraag 3). Over de maatregelen uit het programma waarbij gemeenten een belangrijke rol spelen, worden resultaatsafspraken gemaakt met de G30 en overige gemeenten. Voor het verlengingsjaar 2004 zijn inmiddels met alle 30 steden de afspraken bekrachtigd. Daarnaast is voor de volgende convenantsperiode (2005-2009) met de G30 het beleidskader GSB III in voorbereiding. Dit beleidskader, waarbij door middel van outputdoelstellingen op het terrein van veiligheid het accent wordt gelegd bij de onderwerpen uit het Veiligheidsprogramma, is in dit najaar gereed. Tegelijkertijd streven het kabinet, het IPO en de VNG ernaar om in oktober het vervolg-bestuursakkoord met daarin afspraken over veiligheid met overige gemeenten gereed te hebben. Dit akkoord wordt vervolgens aan de verschillende achterbannen voorgelegd. De algemene afspraken met het Openbaar Ministerie zijn opgenomen in «Perspectief op 2006», het meerjarenbeleidsplan van het Openbaar Ministerie. Deze afspraken vinden hun concretisering in het jaarplan, waarvan de uitvoering in het kader van de gebruikelijke planning en controlecyclus wordt gevolgd. De Zittende Magistratuur (ZM) stelt jaarlijks in samenspraak met het Openbaar Ministerie een convenant vast, waarin de aantallen strafzaken staan aangegeven die de ZM zal gaan afhandelen. Hierin worden ook de strafzaken meegenomen, die voortvloeien uit het Veiligheidsprogramma. Daarnaast heeft de ZM, middels de Commissie Verbetervoorstellen, voorstellen gedaan met verbeteringen van het strafproces. Inmiddels zijn als uitvloeisel hiervan de benodigde wetsvoorstellen voorbereid. Voor wat betreft de sanctiecapaciteit kunnen wij verwijzen naar de in de brief van 10 maart 2003 (Kamerstuk 24 587, nr. 88) aangekondigde maatregelen in het kader van de modernisering van de sanctietoepassing. Het kabinet onderkent dat de beschikbaarheid van voldoende capaciteit een belangrijke factor is voor het realiseren van de in het Veiligheidsprogramma genoemde resultaten. Tevens is van belang dat alle condities waaronder de prestaties bereikt moeten worden tijdig worden verwezenlijkt. Hierin ligt een belangrijke uitdaging voor alle partners. </antwoord>
      <noten afkomstig="antwoord"/>
   </antwoorden>
</kvr>
