<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Verdaas (beiden PvdA) aan de ministers van Financiën en van Verkeer en Waterstaat over het mogelijk onrechtmatig ontslaan van een directielid bij de N.V. luchthaven Schiphol. (Ingezonden 17 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22216
</item>
         <item attribuut="Inhoud">Vragen over het bericht dat de raad van commissarissen van Schiphol het directielid mevrouw Van Lier Lels ontslag heeft aangezegd. Volgens de geldende regels voor 100% overheids-BV's in het nieuwe BW zou slechts de overheidsaandeelhouder (waaronder de Minister van Financiën) de leden van de raad van bestuur kunnen benoemen en ontslaan.</item>
         <item attribuut="Rubriek">Inkomen en rechtspositie (Ontslagen) Overheidsfinanciën (Staatsdeelnemingen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Ontslagen Schiphol Staatsdeelnemingen</item>
         <item attribuut="Vindplaats">Kamervragen met antwoord 2004-2005, nr. 911, Tweede Kamer</item>
         <item attribuut="Vraagnr_bij_indiening">2040506360</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Verdaas</persoon>
         </item>
         <item attribuut="Datum_reaktie">2005-02-10</item>
         <item attribuut="Datum_indiening">2005-01-17</item>
         <item attribuut="Document-id">KVR22216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1933" allpagenumbers="1933 1934" vetnummer="2040506360" code="0405tkkvr911" lopendefooter="Tweede Kamer, vergaderjaar 2004–2005, Aanhangsel" filenaam="KVR22216" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="911" onderwerp="" indiendatum="2005-01-17">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Verdaas</vrager>
         <vraagt-aan>de ministers van Financiën en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-02-10">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het bericht waar dat de raad van commissarissen van N.V. Luchthaven Schiphol het directielid Van Lier Lels ontslag heeft aangezegd? <voetnoot nummer="1"/>
      </vraag>
      <vraag nummer="2">Bent u ervan op de hoogte dat dit niet kan? Is het waar dat nu per 1 oktober 2004 het nieuwe BW van kracht is, op grond van het nieuwe artikel 155a/255a Boek 2 BW in 100%-overheids-N.V.’s, slechts de overheidsaandeelhouder (waaronder de minister van Financiën) de leden van de raad van bestuur kan benoemen en ontslaan? </vraag>
      <vraag nummer="3">Is het ontslag onrechtmatig? Zo neen, waarom niet? Zo ja, wat gaat u hieraan doen? </vraag>
      <vraag nummer="4">Was u op de hoogte van het voornemen van de raad van commissarissen en de president-directeur van Schiphol, de heer Cerfontaine, om het betreffende directielid te ontslaan? Zo neen, waarom niet? Waarom informeert de directie u dan niet afdoende? Zo ja, hoe hebt u hierop gereageerd? </vraag>
      <vraag nummer="5">Kunt u de Tweede Kamer op de hoogte stellen van de redenen van het ontslag en de handelwijze van de directie hierin? </vraag>
      <vraag nummer="6" voetnoot="2">Is de reden van het ontslag dat de KLM klaagt over de «jarenlange wanprestaties van Schiphol», zoals het hoofd communicatie van KLM het uitdrukte, ten aanzien van de bagage-afhandeling? <voetnoot nummer="2"/>Is er sprake van het beschadigen van het personeel van Schiphol? </vraag>
      <vraag nummer="7">Of is de reden het uiten van kritiek door mevrouw Van Lier Lels op de heer Cerfontaine, namelijk dat hij zich blind staart op een beursgang, in plaats van gewoon Schiphol te runnen? </vraag>
      <vraag nummer="8">Is er binnen de Schiphol-organisatie ruimte voor kritiek? Zo neen, waarom niet? </vraag>
      <vraag nummer="9">Deelt u de mening dat dergelijke taferelen zeer onwenselijk zijn in een bedrijf waaraan zulke vitale publieke belangen zijn verbonden? Deelt u de mening dat een stevig overheidstoezicht dus noodzakelijk is en dat van een beursgang dus geen sprake kan zijn? </vraag>
      <vraag nummer="10">Deelt u de mening dat u deze situatie niet op zijn beloop kunt laten? Hoe gaat u ingrijpen in deze situatie? </vraag>
      <vraag nummer="11">Waarom staat in het persbericht van Schiphol van 3 januari jl. dat directie en commissarissen reeds de procedure hebben opgestart om te voorzien in de opvolging? Waarom treden zij in uw bevoegdheid en wat gaat u daaraan doen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-01-11" bron="Het Parool">Het Parool, 11 januari 2005</noot>
         <noot nummer="2">zie noot 1</noot>
         <noot nummer="3" datum="2004-01-3" bron="www.schiphol.nl, Mededeling">www.schiphol.nl, Mededeling, 3 januari 2004</noot>
      </noten>
   </vragen>
   <antwoorden aantal="11">
      <antwoord nummer="1">Mevrouw Van Lier Lels is door de raad van commissarissen gevraagd haar functie neer te leggen en ontbinding van het contract heeft plaatsgevonden met wederzijdse instemming. </antwoord>
      <antwoord nummer="2">Zie het antwoord op vraag 1. In juridische zin is er geen sprake van ontslag. Overigens bepaalt artikel 2:162 BW dat bij een structuurvennootschap niet de algemene vergadering van aandeelhouders maar de raad van commissarissen bestuurders benoemt en ontslaat. Uit artikel 2:155a BW vloeit voort dat artikel 162 in bepaalde gevallen niet geldt, zodat in die gevallen de algemene vergadering van aandeelhouders bestuurders benoemt en ontslaat. Dit «verzwakte» structuurregime geldt onder meer indien één publiekrechtelijke rechtspersoon de aandelen in de structuurvennootschap houdt. Indien meerdere publiekrechtelijke rechtspersonen aandelen in een structuurvennootschap houden, zoals bij N.V. Luchthaven Schiphol die drie aandeelhouders heeft, geldt dit verzwakte structuurregime alleen indien die aandeelhouders een onderlinge regeling tot samenwerking zijn aangegaan. Een onderlinge regeling tot samenwerking dient afspraken te bevatten omtrent het gezamenlijk te voeren beleid. Een dergelijke onderlinge regeling tot samenwerking ontbreekt bij N.V. Luchthaven Schiphol. Hierdoor geldt het verzwakte structuurregime niet. De raad van commissarissen is daardoor bevoegd bestuurders te benoemen en te ontslaan. </antwoord>
      <antwoord nummer="3">Zie het antwoord op vraag 1. </antwoord>
      <antwoord nummer="4">Zie het antwoord op vraag 1. De Minister van Financiën is tevoren geïnformeerd over het persbericht van 2 januari dat mevrouw Van Lier Lels was gevraagd om haar functie neer te leggen en heeft daarvan kennisgenomen. </antwoord>
      <antwoord nummer="5">Mij zijn geen andere redenen bekend dan zoals vermeld in de persberichten van N.V. Luchthaven Schiphol van 2 en 9 januari 2005, waarin wordt gesproken over een verschil van inzicht over het te voeren beleid. </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Zie het antwoord op vraag 5. </antwoord>
      <antwoord nummer="8">Voorzover ik als aandeelhouder kan beoordelen is de Schiphol organisatie een moderne open organisatie waar ruimte voor kritiek bestaat. </antwoord>
      <antwoord nummer="9">Problemen in een directie zijn in alle gevallen ongewenst, ongeacht of het een overheidsorganisatie of een private vennootschap is, maar niet altijd te vermijden. Overheidstoezicht is geen geschikt instrument om dergelijke problemen bij private vennootschappen te kunnen voorkomen. De raad van commissarissen is binnen het vennootschapsrechtelijke systeem het eerst aangewezen orgaan voor een dergelijk toezicht en daartoe ook het beste geëquipeerd. Problemen als de onderhavige hebben geen invloed op een beursgang. </antwoord>
      <antwoord nummer="10">Zie het antwoord op vraag 9. Ik zie vooralsnog geen aanleiding om als aandeelhouder stappen te ondernemen. </antwoord>
      <antwoord nummer="11">Zie het antwoord op vraag 2. Gelet op het belang van de functie van mevrouw Van Lier Lels is het begrijpelijk dat de directie en commissarissen snel de procedure voor opvolging opgestart hebben en tijdelijke vervanging hebben geregeld. </antwoord>
      <noten afkomstig="antwoord"/>
   </antwoorden>
</kvr>
