<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de maximale huurgrens. (Ingezonden 21 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6161
</item>
         <item attribuut="Inhoud">Vragen over de woningbouwvereniging in Almere die bewoners van dure huurwoningen die een huursubsidie ontvangen, adviseert zich voor goedkopere huurwoningen in te schrijven.</item>
         <item attribuut="Rubriek">Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies Woninghuren</item>
         <item attribuut="Vindplaats">Kamervragen met antwoord 1997-1998, nr. 418, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-12-12</item>
         <item attribuut="Datum_indiening">1997-11-21</item>
         <item attribuut="Document-id">KVR6161</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="855" allpagenumbers="855 856" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6161" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="418" onderwerp="" indiendatum="1997-11-21">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-12-12">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de brief van de woningstichting WVA te Almere aan haar huurders met een huur hoger dan f 900, die huursubsidie ontvangen, waarin zij hun adviseert om zich voor een goedkopere woning in te schrijven, aangezien voor hun huidige woning binnen enkele jaren de maximale huurgrens overschreden zal worden? <voetnoot nummer="1"/>
      </vraag>
      <vraag nummer="2">Wordt bij 20% van de 25 000 sociale huurwoningen in Almere binnen drie tot vijf jaar de maximale huurgrens overschreden waardoor huurders niet meer in aanmerking komen voor huursubsidie? </vraag>
      <vraag nummer="3">Zullen hierdoor binnen genoemde periode minstens vijfhonderd huurders, die al tien jaar of langer in deze huizen wonen, gedwongen worden te verhuizen? Zal in de periode hierna dit aantal snel oplopen? </vraag>
      <vraag nummer="4">Vindt u de sociale en financiële gevolgen (verhuiskosten) voor de desbetreffende huurders maatschappelijk aanvaardbaar? Zo neen, op welke wijze denkt u de problematiek in Almere aan te pakken? </vraag>
      <vraag nummer="5">Op welke schaal doen zich in andere gemeenten vergelijkbare situaties voor? </vraag>
      <vraag nummer="6">Deelt u de mening dat, zonder een vorm van indexering, op termijn geen enkele huurwoning meer onder de maximale huurgrens valt en bijgevolg geen enkele huurder meer in aanmerking kan komen voor huursubsidie? </vraag>
      <vraag nummer="7">Zo ja, bent u bereid om met reparatiewetgeving voor de huursubsidiewet te komen, in de vorm van indexering en/of op de wijze zoals destijds voorgesteld in mijn amendement? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-11-5" bron="Brief WVA">Brief WVA, 5 november 1997, kenmerk ACL</noot>
         <noot nummer="2" documenttype="Kamerstuk" kamerstuk-id="25 090" documentnummer="11">Kamerstuk 25 090, nr. 11</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Binnen de gemeente Almere hebben ongeveer 5000 woningen een huur van f 882 (de aftoppingsgrens voor huishoudens van 3 of meer personen) of hoger. In beginsel zullen deze woningen, bij een jaarlijkse huurverhoging van 3,5% (de gemiddelde huurstijging in 1997), na 5 jaar een huurniveau hebben bereikt dat ligt boven de maximale huurgrens. Dat betekent echter niet dat er dus ook zo’n 5000 huishoudens buiten de huursubsidieregeling zullen vallen. Binnen het segment huurwoningen met een huur van f 882 of hoger heeft 8% van de huurders huursubsidie. Of huurders daadwerkelijk op termijn het recht op huursubsidie zien vervallen, zal ook sterk afhangen van de invulling van de sociale taakstelling van de verhuurder. Met een gedifferentieerd huurbeleid en een gericht toewijzingsbeleid heeft een verhuurder mogelijkheden om hieraan zelf sturing te geven. Woningen in het duurdere prijssegment hebben in de laatste jaren ook veelal een lagere huurstijging ondergaan dan gemiddeld. Vooral de concurrentie met de koopsector speelt hierin mee. Verwacht wordt dat deze trend de komende jaren zal doorzetten. Het rijksbeleid is er op gericht de gemiddelde huurstijging verder omlaag te brengen. Met het oog hierop heb ik onder andere een wetsvoorstel in procedure gebracht tot afschaffing van de minimale huursomstijging. Hiermee worden voor sociale verhuurders de mogelijkheden tot huurprijsdifferentiatie verruimd. </antwoord>
      <antwoord nummer="3">Hoewel ik, gezien de sociale taakstelling van corporaties niet verwacht dat uitstroom daadwerkelijk veelvuldig zal plaatsvinden, betreft het theoretisch in heel Almere ongeveer 400 huishoudens die, indien de huurverhoging elk jaar 3,5% zou zijn, tot 2002 uit de huursubsidieregeling zullen stromen. Hierbij teken ik nogmaals aan dat, gezien de marktomstandigheden, wordt verwacht dat de huurstijging in vooral de duurdere prijsklassen de komende jaren, lager zal zijn dan 3,5%. In 1997 bedroeg de huurstijging in het huurprijssegment boven de f 810,– gemiddeld 3,3%. Ik merk hierbij verder op dat de woningvoorraad in Almere, gegeven ook de omvangrijke nieuwbouwproduktie, mogelijkheden biedt om te verhuizen naar een goedkopere woning. In Almere waren er (in peiljaar 1995) 8500 huurwoningen beschikbaar met een huurprijs tot f 840 en 10 000 woningen met een maandhuur tot f 696. </antwoord>
      <antwoord nummer="4">Huishoudens die een huurwoning bewonen met een huur van f 1085 zien zich, afhankelijk van de gezinssituatie, geconfronteerd met een kwaliteitskorting van maximaal ongeveer f 300. Indien men verhuist naar een goedkopere woning, betekent dit dat deze korting fors afneemt. Bijvoorbeeld: uitgaande van hetzelfde huishouden maar nu in een woning met een huur van f 800 is de korting nog circa f 55; met andere woorden de nettohuur daalt voor dit huishouden circa f 245 per maand. Een verhuizing naar een woning met een lagere huur kan dus een goed instrument zijn om de woonlasten terug te dringen. Een verhuizing brengt altijd kosten met zich mee. Er kunnen voorzieningen in de gemeente aanwezig zijn (bijzondere bijstand) waarmee deze kosten kunnen worden vergoed. Het, eventueel, niet vergoede deel van de verhuiskosten kan, als gevolg van de fors lagere netto huur snel worden terugverdiend. </antwoord>
      <antwoord nummer="5">Deze situatie kan zich in beginsel in meer gemeenten voordoen. Een en ander is afhankelijk van de prijsopbouw van de voorraad en in hoeverre de huursubsidie-ontvangers zijn gehuisvest in woningen met een huur van f 882 of meer. De kans dat deze situatie zich voor kan doen in (ex)groeikernen is groter. </antwoord>
      <antwoord nummer="6">Ik deel die mening niet onverkort, omdat de mate waarin dit daadwerkelijk zal gebeuren afhangt van een aantal variabelen, waaronder het huurbeleid van verhuurders, de ruimte om te verhuizen naar goedkopere woningen in de woningvoorraad en het toewijzingsbeleid. Theoretisch zal evenwel, indien continu de maximale huurgrens wordt «bevroren» en de huurverhoging die de verhuurder doorvoert elk jaar 3,5% is, na 34 jaar (1 juli 2032) de huidige populatie zijn uitgestroomd. Hierbij is dan geen rekening gehouden met de eventuele toepassing van de «kan bepaling» die in de Huursubsidiewet is opgenomen, die het mogelijk maakt dat de normhuur stijgt met de ontwikkeling van het netto bijstandsinkomen in plaats van met de gemiddelde huurontwikkeling. Indien de normhuur met 2% wordt geïndexeerd zal de huidige populatie in 2060 volledig zijn uitgestroomd. </antwoord>
      <antwoord nummer="7">Het bevriezen van de maximale huurgrens is, mede met uw instemming, gebeurd op initiatief van de Tweede Kamer (amendement Hofstra c.s.). In 1998 zal blijken welke effecten als gevolg van deze bevriezing van de maximale huurgrens gaan optreden. In het licht van die effecten kan de maximale huurgrens opnieuw worden bezien. Ik zie de uitlatingen van Woningstichting WVA ook als een signaal dat deze maximale huurgrens in de komende tijd onderwerp zal moeten zijn van overweging. Ik acht het thans evenwel nog niet opportuun reeds met beleidsmatige wijzigingen te komen. </antwoord>
      <noten afkomstig="antwoord"/>
   </antwoorden>
</kvr>
