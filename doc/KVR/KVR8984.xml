<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de ambulancedienst in Twente. (Ingezonden 23 februari 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8984
</item>
         <item attribuut="Inhoud">Betreft overschrijding van de aanrijtijden, waardoor mensen onnodig zouden sterven.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Ambulancevervoer</item>
         <item attribuut="Vindplaats">Kamervragen met antwoord 1998-1999, nr. 1031, Tweede Kamer</item>
         <item attribuut="Vraagnr_bij_indiening">2989908280</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-03-23</item>
         <item attribuut="Datum_indiening">1999-02-23</item>
         <item attribuut="Document-id">KVR8984</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2111" allpagenumbers="2111 2112 2113" vetnummer="2989908280" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8984" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1031" onderwerp="" indiendatum="1999-02-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebben de personeelsleden van de aumbulancedienst in Twente alarm geslagen omdat er vanwege overschrijding van de aanrijtijden onnodig mensen sterven? <voetnoot nummer="1"/>
      </vraag>
      <vraag nummer="2">Zijn na de privatisering bij de AAD in Twente grote financiële tekorten ontstaan vanwege mismanagement? </vraag>
      <vraag nummer="3" voetnoot="2">Is het u bekend dat de DHV in Twente zijn verontrusting heeft uitgesproken over het nieuwe spreidingsplan, waarbij met name in het noordoosten van de regio grote problemen met aanrijtijden dreigen te ontstaan? Zo ja, bent u bereid te bemiddelen om vooraf te onderzoeken welke gevolgen het nieuwe spreidingsplan kan hebben op de aanrijtijden? <voetnoot nummer="2"/>
      </vraag>
      <vraag nummer="4">Bent u bereid snel een onderzoek uit te voeren naar de problemen van de ambulancedienst in Twente, en – indien nodig – naar een oplossing te zoeken? Zo nee, vindt u het aanvaardbaar indien de kwaliteit van zorg onvoldoende is? </vraag>
      <vraag nummer="5">Is het u bekend dat de ambulancedienst in Zuid-Holland ’s nachts met piketslaapdiensten draait, zonder dat hier adequaat salaris tegenover staat? Zo ja, wat is uw mening over deze piketdiensten wat betreft gevolgen voor kwaliteit van zorg en arbeidsvoorwaarden van het personeel? </vraag>
      <vraag nummer="6" voetnoot="3">Bent u op de hoogte van de grote tekorten bij de ambulancedienst Achterhoek? <voetnoot nummer="3"/>
      </vraag>
      <vraag nummer="7">Is het eerste deel van het KPMG-onderzoek in oktober afgerond? Zo ja, bleek hieruit dat een ambulancevoorziening in een dichtbevolkte regio relatief duur is? </vraag>
      <vraag nummer="8">Bent u bereid de ambulancediensten in dunbevolkte regio’s meer geld te geven? Zo ja, is het waar dat u hiervoor eerst het tweede deel van het KPMG-onderzoek wilt afwachten? Wanneer zal precies duidelijk zijn hoe een nieuwe verdeling voor de regio’s zal uitpakken? </vraag>
      <vraag nummer="9" voetnoot="4">Indien blijkt dat ondanks een nieuwe verdeling en ondanks een doelmatige organisatie van een regionale ambulancedienst toch geen aanvaardbare aanrijtijden worden bereikt, bent u dan bereid waar nodig een financiële oplossing te zoeken? <voetnoot nummer="4"/>
      </vraag>
      <vraag nummer="10">Indien de regionale organisatie nog niet voldoende tot stand is gekomen of het management onvoldoende is, bent u dan ook bereid een oplossing te zoeken? Zo neen, vindt u het aanvaardbaar dat dit ten koste gaat van de kwaliteit van zorg of het personeel? </vraag>
      <vraag nummer="11">Wat is de reden dat het onderzoek dat in oktober afgerond zou worden, nog niet klaar is? </vraag>
      <vraag nummer="12">Is het waar dat hierdoor niet zoals beloofd per januari 1999 knelpunten opgelost zijn? Zo ja, erkent u dat met name dunbevolkte regio’s hierdoor extra in de problemen kunnen komen en bent u bereid met deze regio’s te praten om naar een oplossing te zoeken? </vraag>
      <noten afkomstig="vraag">
         <noot nummer="1" datum="1999-02-22" bron="Algemeen Dagblad">Algemeen Dagblad, 22 februari 1999</noot>
         <noot nummer="2" datum="1999-12-15" bron="Tubantia">Tubantia, 15 december 1999</noot>
         <noot nummer="3" datum="1999-02-9" bron="Gelders Dagblad">Gelders Dagblad, 9 februari 1999</noot>
         <noot nummer="4">Antwoord op Kamervragen 97/98 (1358)</noot>
      </noten>
   </vragen>
   <antwoorden aantal="11">
      <antwoord nummer="1">Ja. Overigens merk ik op dat de bewering van het ambulancepersoneel als zou het aantal geslaagde reanimaties afnemen en het aantal doden stijgen, niet kan worden onderbouwd. Ten aanzien van de overschrijding van de aanrijtijden heeft een in september 1998 door de AAD Oost ingezet verbetertraject ten aanzien van het delay tussen melding-opdracht en melding-vertrek geleid tot een verbetering van de aanrijtijden. </antwoord>
      <antwoord nummer="2">Uit onderzoek dat is uitgevoerd in opdracht van het dagelijks bestuur van de regio Twente is gebleken dat mismanagement in de periode vòòr 1998 de oorzaak is van de ontstane financiële tekorten. </antwoord>
      <antwoord nummer="3">Ja. De provincie Overijssel heeft de voorgestelde wijziging van het spreidingsplan reeds zelf door verkeerskundig onderzoek onderbouwd. Uit dit onderzoek blijkt dat het genoemde gebied binnen de 15-minutengrens valt. Ook zal een in het nieuwe spreidingsplan beoogde verplaatsing van de post Almelo in noordoostelijke richting leiden tot een verbetering van de aanrijtijden in dat gebied. De inspraakprocedure voor de wijziging van het spreidingsplan loopt op dit moment nog. </antwoord>
      <antwoord nummer="4">Naar aanleiding van de signalen over de financiële situatie heeft de Inspectie voor de Gezondheidszorg reeds in november 1998 de AAD Oost bezocht. De voorwaarden voor het verlenen van verantwoorde ambulancezorg waren op dat moment grotendeels aanwezig. Ik zal de Inspectie vragen actief onderzoek te blijven doen naar de situatie van de AAD Oost en de door te voeren verbeteringen. Inmiddels is overleg gestart tussen het Centraal Orgaan Tarieven Gezondheidszorg, de AAD Oost en de zorgverzekeraars om op basis van een saneringsplan te komen tot een oplossing van de financiële problematiek. Vooralsnog ga ik er van uit dat er, mede door inbreng van de betrokken gemeenten, op korte termijn zicht kan komen op een sluitende exploitatie. Ik zal het COTG vragen mij over de voortgang op de hoogte te houden. </antwoord>
      <antwoord nummer="5">Uit de vraag blijkt niet om welke ambulancedienst het hier specifiek gaat. De vergoeding voor piketdiensten en slaapdiensten is geregeld in de betreffende CAO. Piketdiensten en slaapdiensten hebben geen gevolgen voor de kwaliteit van de zorg. </antwoord>
      <antwoord nummer="6">Het dagelijks bestuur van de regio Achterhoek heeft mij eerst per brief van 25 februari 1999 gewezen op het structurele tekort dat is ontstaan bij de ambulancedienst Achterhoek. </antwoord>
      <antwoord nummer="7">Het rapport van het eerste deel van het KPMG-onderzoek is op 29 oktober 1998 aan mij aangeboden. Uit dit rapport blijkt niet dat een ambulancevoorziening in een dichtbevolkte regio relatief duur is. Integendeel, vanwege het beperkte aantal ritten in dunbevolkte gebieden in relatie tot de met de beschikbaarheid verband houdende (loon)kosten, zou eerder gesteld kunnen worden dat een ambulancevoorziening in een dunbevolkt gebied relatief duur is. </antwoord>
      <antwoord nummer="8">Uiterlijk 1 juli 1999 zal het COTG bekend maken welke aanpassingen van het huidige budgetsysteem op 1 januari 2000 zullen worden doorgevoerd. Het eerste deel van het rapport van KPMG wordt als basisdocument bij de aanpassing van het budgetsysteem gehanteerd. Het rapport doet zodanige voorstellen dat voldoende recht wordt gedaan aan het element «beschikbaarheid». Eerst als blijkt dat ondanks het feit dat aan alle organisatorische randvoorwaarden is voldaan, het budget van een regio toch niet toereikend is om verantwoorde ambulancezorg te kunnen leveren, zal ik mij beraden of en zo ja op welke wijze het knelpunt kan worden opgelost. Door de herallocatie van middelen als gevolg van de invoering van de aangepaste budgetsystematiek, zal de beschikbaarheid van ambulances in met name de dunbevolkte regio’s naar verwachting beter kunnen worden bekostigd. Het budgettaire kader voor de ambulancezorg (Jaaroverzicht Zorg 1999) is een gegeven. Het tweede deel van het KPMG-onderzoek richt zich op de ontwikkeling van een budgetsysteem voor regionale ambulancevoorzieningen. </antwoord>
      <antwoord nummer="9">De vorming van regionale ambulancevoorzieningen, de totstandkoming van regionale ambulanceplannen die door de regionale ambulancevoorzieningen en de zorgverzekeraars zijn opgesteld, alsmede de aanpassing van het huidige budgetsysteem, zullen naar mijn mening voldoende waarborgen bieden voor een verantwoorde en betaalbare ambulancezorg in Nederland. </antwoord>
      <antwoord nummer="10">Los van het feit dat, zoals ik in mijn antwoord op vraag 8 reeds aangaf, het budgettaire kader voor de ambulancezorg een gegeven is, kan het niet zo zijn dat er gedacht kan worden aan oplossing van financiële knelpunten terwijl de randvoorwaarden voor een doelmatige organisatie ontbreken. Bovendien zullen eventuele oplossingen moeten passen binnen de beleidsregels zoals die worden gehanteerd bij de vaststelling van de budgetten. In het kader van de meerjarenafspraken over de ambulancezorg die ik heb gemaakt met de ambulancesector en de zorgverzekeraars zijn extra financiële middelen beschikbaar gesteld voor onder meer versterking van het management en het kwaliteitsbeleid in de ambulancezorg. Het bestaande budgettaire kader acht ik dan ook voldoende om de kwaliteit van de zorg te kunnen blijven waarborgen. </antwoord>
      <antwoord nummer="11 en 12">In oktober 1998 is het KPMG-onderzoek afgerond. Het rapport is vervolgens door het COTG in behandeling genomen als basis voor de ontwikkeling van aanpassingen van het budgetsysteem dat op 1 januari 1998 werd ingevoerd. Aangezien de aanpassing van het budgetsysteem zorgvuldig moet plaatsvinden om ongewenste effecten te voorkomen, is door partijen in het COTG besloten om de aanpassingen eerst op 1 januari 2000 in te voeren. Uiterlijk 1 juli 1999 zullen de wijzigingen aan de ambulancediensten bekend worden gemaakt, zodat zij zich tijdig kunnen voorbereiden op de nieuwe budgettaire situatie. Voorts is besloten om de herallocaties die in 1998 hebben plaatsgevonden, in 1999 te bevriezen. Ik verwacht niet dat dunbevolkte regio’s hierdoor extra in de problemen zullen komen. Indien in individuele gevallen toch knelpunten ontstaan, dan is het COTG in eerste instantie de partij met wie naar een oplossing moet worden gezocht. </antwoord>
      <noten afkomstig="antwoord"/>
   </antwoorden>
</kvr>
