<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de staatssecretaris van Onderwijs, Cultuur en Wetenschappen, dhr. Van Leeuwen, en de staatssecretaris van Economische Zaken over de gevolgen van de GATS voor de culturele en audiovisuele sector. (Ingezonden 4 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17269
</item>
         <item attribuut="Inhoud">Vragen over berichten als zouden ook de sectoren cultuur en audiovisueel door Nederland betrokken zijn in onderhandelingen over liberalisering van handel en diensten (GATS), alsmede over de gevolgen voor de fiscale begunstiging van films en andere cultuuruitingen.</item>
         <item attribuut="Rubriek">Cultuur en taal (Algemeen) Handel en economie (Mededinging)</item>
         <item attribuut="Trefwoorden">Cultuur Films Mededinging Muziek Podiumkunsten</item>
         <item attribuut="Vindplaats">Kamervragen met antwoord 2002-2003, nr. 847, Tweede Kamer</item>
         <item attribuut="Vraagnr_bij_indiening">2020306660</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-03-03</item>
         <item attribuut="Datum_indiening">2003-02-04</item>
         <item attribuut="Document-id">KVR17269</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1777" allpagenumbers="1777 1778" vetnummer="2020306660" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17269" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="847" onderwerp="" indiendatum="2003-02-4">
         <vrager partij="D66" oorsprong="parlement">Dittrich</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van Leeuwen, en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2003-03-3">
         <antwoorder functie="staatssecretaris" ministerie="Onderwijs, Cultuur en Wetenschappen">Van Leeuwen</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat de openstelling van de sectoren cultuur en audiovisueel voor Nederland deel uitmaakt van de inzet van onderhandelingen in het kader van de General Agreement on Trade in Services (GATS)? Is het waar dat slechts drie andere EU-lidstaten een dergelijke openstelling voorstaan? Waarom kiest de Nederlandse regering voor deze onderhandelingsinzet? </vraag>
      <vraag nummer="2">Kan het openstellen van de sectoren cultuur en audiovisueel tot gevolg hebben dat Nederlandse culturele en audiovisuele instellingen voor (cultuur)subsidies moeten gaan concurreren met niet-Nederlandse instellingen? Zal het maken van uitzonderingen voor specifieke onderdelen van de culturele en audiovisuele sector door openstellingen aanzienlijk worden bemoeilijkt? In hoeverre zijn deze gevolgen meegewogen bij de huidige onderhandelingsinzet? </vraag>
      <vraag nummer="3">Welke gevolgen kan deze openstelling hebben voor het behoud van de pluriformiteit van de culturele en audiovisuele producties in Europa, voor de verscheidenheid van culturele identiteiten in Europa, voor de toegankelijkheid van culturele en audiovisuele producties en de arbeidsverhoudingen van de culturele sector in Nederland? In hoeverre zijn deze gevolgen meegewogen bij de huidige onderhandelingsinzet? </vraag>
      <vraag nummer="4">Welke gevolgen zal openstelling van de sectoren cultuur en audiovisueel hebben voor de fiscale begunstiging van film, voor het cultureel beleggen en voor andere fiscale begunstigingsregelingen in de culturele sector? In hoeverre zijn deze gevolgen meegewogen bij de huidige onderhandelingsinzet? </vraag>
      <vraag nummer="5">Bent u bereid uw standpunt over openstelling van de sectoren cultuur en audiovisueel te herzien? Bent u bereid de Nederlandse inzet voor de GATS-onderhandelingen, inclusief de voorgestelde openstelling, voor te leggen aan de Tweede Kamer? Bent u bereid de Tweede Kamer een inventarisatie te sturen van de mogelijke gevolgen van openstelling voor de sectoren cultuur en audiovisueel? Zo neen, waarom niet? </vraag>
      <vraag nummer="6">Bent u bereid deze vragen vóór 1 maart, althans ruimschoots voordat de Europese Commissie een besluit terzake neemt, te beantwoorden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De EU-inzet in het kader van de WTO-dienstenonderhandelingen (GATS 2000) met betrekking tot audiovisuele en culturele diensten is vastgelegd in de Raadsconclusies van oktober 1999 die luiden dat «during the forthcoming WTO negotiations the Union will ensure, as in the Uruguay Round, that the Community and its Member States maintain the right to preserve and develop their capacity to define and implement their cultural and audiovisual policies for the purpose of preserving their cultural diversity.» Deze conclusie wordt door verschillende EU Lid-Staten echter op verschillende wijze geïnterpreteerd. De Nederlandse regering is van mening dat geen enkele sector op voorhand van de dienstenonderhandelingen dient te worden uitgesloten. Verder is de regering van mening dat de EU in de dienstenonderhandelingen zich in elk geval bereid zou kunnen tonen om te onderhandelen over juridische binding van de reeds bestaande, zeer ruime markttoegang tot de EU voor niet-EU aanbieders van audiovisuele en culturele diensten. Met name de audiovisuele sector vertegenwoordigt in belangrijke mate een gewone economische activiteit die, voorzover dat het geval is, ook als zodanig dient te worden behandeld. Bovendien betreft het een sector met een omvangrijke internationale handelsdimensie. Voorwaarde voor de regering is wel dat stimulering, co-financiering en subsidiëring van de audiovisuele en culturele sector (met inbegrip van de instandhouding van een publiek omroepbestel en daaraan toegewezen voorrechten) op nationaal en Europees niveau mogelijk blijft. De regering is evenwel van mening dat het huidige WTO/GATS-instrumentarium voldoende ruimte biedt om vorm te geven aan nationaal en communautair beleid gericht op het bevorderen van culturele verscheidenheid. Andere voorwaarde die de regering stelt, is dat belangrijke andere WTO-leden bereidheid tonen om vergelijkbare verplichtingen aan te gaan. Enkele andere EU Lid-Staten zitten min of meer op dezelfde lijn als Nederland. De achtergrond van het standpunt van de regering is gelegen in de sterke internationale oriëntatie van Nederland, niet enkel in handelsopzicht maar juist ook in cultureel opzicht. In de Nederlandse optiek is cultuurbeleid bepaald geen instrument ter afscherming van de eigen cultuur. Overigens zal de EU vooralsnog geen aanbod in deze sector doen. Het op 6 februari jl. gepresenteerde concept-voorstel van de Europese Commissie voor het initiële EU-aanbod in het kader van de dienstenonderhandelingen voorziet geen juridische binding in deze sector, ook niet waar het gaat om bestaande markttoegang. Over een dergelijk voorstel zou binnen de EU momenteel ook geen overeenstemming kunnen worden bereikt. Nederland zal thans dan ook niet aandringen op een aanbod in de audiovisuele sector. Het blijft dus vooralsnog bij het bestaande EU-regime in WTO/GATS-kader zoals vastgelegd aan het einde van de Uruguay Ronde in 1994, nl.: i) geen verplichtingen inzake markttoegang en nationale behandeling alsmede behoud van alle uitzonderingen op het meestbegunstigingsprincipe met betrekking tot audiovisuele diensten; ii) beperkte verplichtingen inzake markttoegang en nationale behandeling met betrekking tot culturele diensten, in het bijzonder «entertainment» waaronder theater, live bands en circussen (geen verplichtingen m.b.t. bibliotheken, archieven, musea en andere culturele diensten). Mocht in de onderhandelingen het doen van een aanbod alsnog aan de orde komen, dan zal uiteraard goed moeten worden gelet op de juridische formulering daarvan, opdat er, bijvoorbeeld als gevolg van nieuwe technologische ontwikkelingen, geen onbedoelde effecten optreden die het voeren van het door de regering gewenste audiovisuele en cultuurbeleid in de weg staan. Uiteraard zal de regering het overleg met de culturele en audiovisuele sector in Nederland voortzetten om te proberen daar levende zorgen weg te nemen door de werking en strekking van de GATS-onderhandelingen verder te verduidelijken en met haar regelmatig te overleggen. </antwoord>
      <antwoord nummer="2">Nee. Zoals reeds opgemerkt in het antwoord op vraag 1, is er geen sprake van openstelling van de sectoren cultuur en audiovisueel maar enkel van mogelijke juridische binding in WTO/GATS-kader van bestaande markttoegang. Daarnaast valt subsidiëring van de publieke sector buiten WTO/GATS-kader. Het WTO/GATS-verdrag ziet immers enkel toe op commerciële dienstverlening. Er bestaan geen WTO/GATS-regels met betrekking tot de subsidiëring van commerciële marktpartijen. Landen zijn derhalve vrij in de vormgeving en uitvoering hiervan. Overigens is in het zogeheten specifieke-verplichtingenschema van de EG en de Lid-Staten in WTO/GATS-kader een bepaling opgenomen die de Europese Commissie en de Lid-Staten alle ruimte biedt om subsidies enkel te verlenen aan Nederlandse ingezetenen en alhier gevestigde rechtspersonen. Er wordt niet beoogd in deze situatie verandering aan te brengen. Dit aspect is volledig meegewogen bij de huidige onderhandelingsinzet. </antwoord>
      <antwoord nummer="3">Zoals reeds opgemerkt in het antwoord op vraag 1, is er geen sprake van openstelling en is de regering van mening dat het huidige WTO/GATS-instrumentarium voldoende ruimte biedt om vorm te geven aan nationaal en communautair beleid gericht op de bevordering van culturele verscheidenheid. Dit aspect is volledig meegewogen bij de huidige onderhandelingsinzet. </antwoord>
      <antwoord nummer="4">Zie het antwoord op vraag 2. </antwoord>
      <antwoord nummer="5">Zie het antwoord op vraag 1. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
