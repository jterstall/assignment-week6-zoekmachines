<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over de effecten van softdrugs. (Ingezonden 21 mei 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5123
</item>
         <item attribuut="Rubriek">Welzijn (Verslavingszorg)</item>
         <item attribuut="Trefwoorden">Softdrugs</item>
         <item attribuut="Vindplaats">Kamervragen met antwoord 1996-1997, nr. 1376, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-06-11</item>
         <item attribuut="Datum_indiening">1997-05-21</item>
         <item attribuut="Document-id">KVR5123</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2811" allpagenumbers="2811 2812" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1376" onderwerp="" indiendatum="1997-05-21">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1997-06-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht als zouden de effecten van softdrugs worden verzwegen? <voetnoot nummer="1"/>
      </vraag>
      <vraag nummer="2">Bestaat bij de verslavingszorg schroom om negatieve berichten over softdrugs naar buiten te brengen? </vraag>
      <vraag nummer="3" voetnoot="2">Hoe verhouden zich deze recente berichten tot de zinsnede in de drugsnota «De lichamelijke toxiciteit van cannabis is gering.» <voetnoot nummer="2"/>Bent u bereid deze conclusie te hernemen? </vraag>
      <vraag nummer="4">Acht u nader onderzoek naar de schadelijkheid van softdrugs wenselijk? </vraag>
      <noten afkomstig="vraag">
         <noot nummer="1" datum="1997-05-16" bron="Haagsche Courant,">Haagsche Courant,, 16 mei 1997</noot>
         <noot nummer="2">TK 1994–1995, kamerstuk 24 077, nrs. 2–3, blz. 35</noot>
      </noten>
   </vragen>
   <antwoorden aantal="4">
      <antwoord nummer="1">Ja, het bericht in de Haagsche Courant van 16 mei jl. als zouden de effecten van softdrugs worden verzwegen is mij bekend. </antwoord>
      <antwoord nummer="2">Neen, het is mij niet bekend dat er bij de verslavingszorg schroom zou bestaan om negatieve berichten over softdrugs naar buiten te brengen. Ten onrechte wordt in het bovengenoemde artikel gesteld dat pas zeer recent cijfers over verslaafde cannabisgebruikers bekend worden gemaakt. Al sinds de eerste publicatie in 1988 van het Landelijk Alcohol en Drugs Informatie Systeem (LADIS) worden jaarlijks cijfers over cliënten die zich vanwege het gebruik van cannabis bij de ambulante verslavingszorg hebben aangemeld, openbaar gemaakt. </antwoord>
      <antwoord nummer="3">Deze recente berichten in de Haagsche Courant zijn voor mij geen aanleiding de conclusie in de drugsnota te hernemen. In opdracht van de Inspectie voor de Gezondheidszorg heeft het Rijksinstituut voor Volksgezondheid en Milieu (RIVM) vorig jaar een literatuurstudie (J.G.C. van Amsterdam, J.W. van der Laan, J.L. Slangen, Residual effects of prolonged heavy cannabis use) verricht naar aanhoudende cognitieve effecten en effecten op het immuunsysteem van het langdurig gebruik van grote hoeveelheden cannabis. De conclusie van deze studie is dat de literatuurgegevens niet de stelling ondersteunen dat cannabis uitgesproken en langdurige neuro-psychologische effecten induceert of dat cannabis in hevige mate de gezondheid aantast tengevolge van een verminderde immunologische afweer. Indien dergelijke effecten al aanwezig zijn, zijn ze relatief klein. Een uitzondering hierop betreft het respiratoire systeem. De effecten van het gebruik van cannabis op de luchtwegen zijn vergelijkbaar met de effecten van het gebruik van tabak. Deze conclusie bevestigt de zinsnede in de drugsnota dat de lichamelijke toxiciteit van cannabis gering is. </antwoord>
      <antwoord nummer="4">Er is de afgelopen decennia uitgebreid medisch-biologisch onderzoek verricht naar de schadelijke effecten van cannabis. Op grond van het vele onderzoek dat reeds voorhanden is, acht ik thans het initiëren van medisch-biologische studies naar de schadelijkheid van cannabis niet opportuun. Gezien de toename van het aantal personen dat zich vanwege problematisch cannabisgebruik bij de ambulante verslavingszorg aanmeldt, vind ik het wel zinvol om op dit punt nader onderzoek te verrichten. Om meer inzicht te krijgen in de achtergronden van intensieve cannabisgebruikers heb ik de Stichting Zorgonderzoek Nederland (ZON) gevraagd in het programma «Verslavingszorg» uitdrukkelijk aandacht te besteden aan deze risicogroep. De resultaten van dit onderzoek zullen dan gebruikt kunnen worden voor verbetering van de preventie en voorlichting op dit gebied. </antwoord>
      <noten afkomstig="antwoord"/>
   </antwoorden>
</kvr>
