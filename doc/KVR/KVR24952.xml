<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de staatssecretarissen van Verkeer en Waterstaat en van Volkshuisvesting, Ruimtelijke Ordening en Milieubeheer over het te hoge zoutgehalte in het Haringvliet met betrekking tot drinkwaterproductie. (Ingezonden 23 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24952
</item>
         <item attribuut="Inhoud">Het waterbedrijf Evides heeft de innname uit het Haringvliet voor de drinkwaterproductie van Schouwen Duivenland en Goeree Overflakkee moeten staken als gevolg van het te hoge zoutgehalte in het Haringvliet. Het bedrijf heeft aangegeven dat deze situatie nog gemakkelijk enkele weken kan duren. Wat zijn de oorzaken van deze verzilting en wat zijn de consequenties voor de drinkwatervoorziening als deze verzilting nog langer aan houdt.</item>
         <item attribuut="Rubriek">Energie, water en grondstoffen (Watervoorziening)</item>
         <item attribuut="Trefwoorden">Drinkwater</item>
         <item attribuut="Vindplaats">Kamervragen met antwoord 2005-2006, nr. 911, Tweede Kamer</item>
         <item attribuut="Vraagnr_bij_indiening">2050605370</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2006-02-17</item>
         <item attribuut="Datum_indiening">2005-12-23</item>
         <item attribuut="Document-id">KVR24952</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1931" allpagenumbers="1931 1932" vetnummer="2050605370" code="0506tkkvr911" lopendefooter="Tweede Kamer, vergaderjaar 2005–2006, Aanhangsel" filenaam="KVR24952" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="911" onderwerp="" indiendatum="2005-12-23">
         <vrager partij="SGP" oorsprong="parlement">Van der Staaij</vrager>
         <vraagt-aan>de staatssecretarissen van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="17 februari 2006), zie ook Aanhangsel Handelingen nr. 790, vergaderjaar 2005–2006">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat waterbedrijf Evides op 30 november jl. de inname uit het Haringvliet voor de drinkwaterproductie van Schouwen Duivenland en Goeree Overflakkee heeft moeten staken als gevolg van het te hoge zoutgehalte in het Haringvliet? <voetnoot nummer="1"/>
      </vraag>
      <vraag nummer="2">Is het bekend dat Rijkswaterstaat als beheerder van de Deltawateren heeft laten weten dat deze situatie nog gemakkelijk enkele weken kan duren, waardoor de infiltratie t.b.v. drinkwaterwinning op beide eilanden risico’s gaat lopen? </vraag>
      <vraag nummer="3">Is het denkbaar dat de drinkwatervoorziening in bepaalde delen van Zuid-West Nederland in gevaar komt als de verzilting nog langer aan houdt? </vraag>
      <vraag nummer="4">Kunt u aangeven wat de uiteindelijke oorzaak is van de opgetreden verzilting, en of dit mogelijkerwijze te voorzien was geweest? </vraag>
      <vraag nummer="5">Kan bij benadering aangegeven worden wat de economische schade is indien verzilting nog enkele weken aanhoudt? </vraag>
      <vraag nummer="6">Kunt u zich herinneren dat rond de afwegingen bij het zgn. kierbesluit in het Tweede-Kamerdebat is gewezen op de risico’s die rond verzilting van het Haringvliet gelden? Deelt u de mening dat, nu weer eens in de praktijk blijkt dat zoutbeheer een uiterst complexe zaak is, het de vraag is of dit risico met het oog op de drinkwatervoorziening voldoende onderkend is? </vraag>
      <vraag nummer="7">Kunt u garanderen dat na uitvoering van het Kierbesluit deze situatie beter beheerst wordt dan nu blijkbaar het geval is? </vraag>
      <noten afkomstig="vraag">
         <noot nummer="1" datum="2005-12-17" bron="Algemeen Dagblad (R’dam), 16 december jl., de PZC">Algemeen Dagblad (R’dam), 16 december jl., de PZC, 17 december 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Rijkswaterstaat voert sinds eind november 2005 intensiever analyses uit dan anders om de ontwikkeling van het chloridegehalte in het Hollandsch Diep en Haringvliet nauwlettend te volgen. Daarnaast probeert zij – waar mogelijk – door middel van het beheer van de Haringvlietsluizen het verzilte water naar zee te spuien. Op 15 december 2005 heeft op verzoek van Evides een overleg tussen Evides en Rijkswaterstaat over de ontstane situatie en mogelijke handelingsperspectieven plaatsgevonden. In dit overleg heeft Rijkswaterstaat aangegeven dat de situatie met hoge chloridegehalten nog enkele weken zou kunnen duren. </antwoord>
      <antwoord nummer="3">Ja, vooral als het water rond de waterinnamepunten in het Haringvliet en het Spui gedurende een zeer lange periode te hoge chloridegehaltes heeft als gevolg van aanhoudende verzilting. Voor de drinkwatervoorziening onttrekt Evides water uit het duingebied van Ouddorp (Goeree-Overflakkee) en Haamstede (Schouwen-Duiveland). Het water uit het Haringvliet wordt normaal gebruikt om het zoete water in deze duingebieden aan te vullen. Indien meer water wordt onttrokken dan aangevoerd zal de grondwaterstand dalen. Dit kan uiteindelijk leiden tot natuurschade. De voorraad grondstof in het duin bij Ouddorp is toereikend voor een paar weken regulier gebruik. Evides heeft daarom water aangevoerd vanuit het pompstation Berenplaat. Deze aanvoer heeft echter een beperkte capaciteit. Op 12 januari 2006 heeft Evides de inname van Haringvliet weer hervat. Hoewel het chloridegehalte inmiddels onder de 200 mg/l ligt, is het chloridegehalte nog steeds relatief hoog. Indien dit hoge chloridegehalte nog lange tijd aanhoudt, bestaat de kans dat uiteindelijk de norm voor de chloride in het drinkwater (jaargemiddelde 150 mg/l) wordt overschreden. </antwoord>
      <antwoord nummer="4">Een combinatie van een voor de tijd van het jaar relatief lage rivierafvoer van Rijn en Maas en een verhoogde waterstand op de Noordzee en sterke westenwind tijdens de storm van 25 november 2005 heeft ervoor gezorgd dat verzilt water via de Nieuwe Waterweg, de Oude Maas, het Spui en de Dordtse Kil doorgedrongen is tot in het Haringvliet en Hollandsch Diep. Het is bekend dat er met de huidige infrastructuur in dit deel van de Zuidwestelijke Delta er een kans is dat deze zogenaamde «achterwaartse verzilting» optreedt. De omvang van de huidige verzilting is uitzonderlijk. </antwoord>
      <antwoord nummer="5">Evides schat hun kosten op enkele tienduizenden euro’s. </antwoord>
      <antwoord nummer="6">Ja, ik weet dat in het besluitvormingproces over het op een kier zetten van de Haringvlietsluizen de mogelijke consequenties voor de (drink)watervoorziening op meerdere momenten uitgebreid aan de orde zijn geweest. Om die reden is in het Besluit Ander Beheer Haringvlietsluizen opgenomen dat er compenserende maatregelen worden uitgevoerd, waaronder het verplaatsen van het drinkwaterinnamepunt bij Scheelhoek naar een oostelijker gelegen innamepunt in het Haringvliet. Het beheer van de Haringvlietsluizen zal zodanig zijn dat onder een kritische afvoer het Haringvliet zoet gespoeld zal worden en de spuisluizen vervolgens geheel gesloten worden, waarmee het beheer dan gelijk zal zijn aan de huidige situatie. Op deze wijze wordt het maximaal mogelijke gedaan om de zoetwatervoorziening ten behoeve van de drinkwaterwinning mogelijk te maken. </antwoord>
      <antwoord nummer="7">De huidige situatie is vrij uitzonderlijk, maar kan zich ook in de toekomst voordoen. Garanties over de beheersing van dit soort uitzonderlijke situaties kan ik u niet geven. In principe staat het Kierbesluit los van de kans op «achterwaartse verzilting» als gevolg van de combinatie lage rivierafvoer en storm op zee. Overigens ben ik wel van mening dat Ander Beheer Haringvlietsluizen niet zal leiden tot een achteruitgang ten opzichte van de huidige situatie. Gegeven het feit dat het drinkwaterinnamepunt op Goeree-Overflakkee verder naar het oosten komt te liggen (bij Koert) en dat de integrale zoetwatervoorziening Noordrand Goeree-Overflakkee ook een bepaalde buffercapaciteit aan zoet water zal toevoegen, maakt dat naar verwachting bij een toekomstige «verziltinggolf» van gelijke omvang eerder dan nu het geval was overgegaan kan worden tot herstelde inname ten behoeve van de drinkwaterwinning. </antwoord>
      <noten afkomstig="antwoord"/>
   </antwoorden>
</kvr>
