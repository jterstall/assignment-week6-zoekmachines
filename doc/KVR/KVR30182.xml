<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Sociale Zaken en Werkgelegenheid, over de explosieve groei van de voedselbanken. (Ingezonden 1 november 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30182
</item>
         <item attribuut="Inhoud">Vragen naar aanleiding van berichtgeving (onder meer Spits, 30 oktober 2007) over 'explosieve' groei van aantal mensen dat een beroep doet op de voedselbank. Indiener wil weten waarom het kabinet de armoede wel wil terugdringen, maar pas in 2009 extra middelen beschikbaar stelt. Gebrekkige preventie en sanering van problematische schulden zouden hebben bijgedragen aan de gesignaleerde groei van afhankelijkheid van de voedselbank.</item>
         <item attribuut="Rubriek">Inkomen en rechtspositie (Inkomens) Welzijn (Algemeen)</item>
         <item attribuut="Trefwoorden">Armoede Inkomens Levensmiddelen</item>
         <item attribuut="Vindplaats">Kamervragen met antwoord 2007-2008, nr. 699, Tweede Kamer</item>
         <item attribuut="Vraagnr_bij_indiening">2070803930</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2007-11-19</item>
         <item attribuut="Datum_indiening">2007-11-01</item>
         <item attribuut="Document-id">KVR30182</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1487" allpagenumbers="1487 1488" vetnummer="2070803930" code="0708tkkvr699" lopendefooter="Tweede Kamer, vergaderjaar 2007–2008, Aanhangsel" filenaam="KVR30182" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="699" onderwerp="" indiendatum="2007-11-1">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Sociale Zaken en Werkgelegenheid,</vraagt-aan>
      </vraagdata>
      <antwoorddata antwoorddatum="2007-11-19">
         <antwoorder functie="staatssecretaris" ministerie="Sociale Zaken en Werkgelegenheid">Aboutaleb</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de berichtgeving over de explosieve groei van het aantal mensen dat een beroep doet op de voedselbank? <voetnoot nummer="1"/>
      </vraag>
      <vraag nummer="2">Wat is uw oordeel over het gegeven dat sinds het begin van dit jaar het aantal mensen dat afhankelijk is van de voedselbank, met 25% is gestegen naar 13 duizend mensen? Hoe verklaart u deze stijging? </vraag>
      <vraag nummer="3">Herinnert u zich de uitspraken van de huidige vice-premier Bos dat de voedselbanken «een schandvlek zijn die uitgewist dient te worden»? Ziet u het als uw taak om ervoor te zorgen dat voedselbanken niet meer nodig zijn in Nederland? Zo neen, waarom niet? </vraag>
      <vraag nummer="4">Verwacht u in 2008 een daling van het aantal mensen dat gebruik gaat maken van de voedselbank? Kunt u in dit verband ook onderbouwen waarom het kabinet niet in 2008, maar pas in 2009 extra middelen beschikbaar stelt vanuit de koopkrachtenveloppe? </vraag>
      <vraag nummer="5">Wat gaat u eraan doen om ervoor te zorgen dat het niet-gebruik van voorzieningen zoals de bijzondere bijstand wordt teruggedrongen? </vraag>
      <vraag nummer="6">Kunt u uiteen zetten hoeveel gemeenten inmiddels fysiek aanwezig zijn in de voedselbanken om de klanten op inkomensondersteunende maatregelen te wijzen? </vraag>
      <vraag nummer="7">Kunt u toelichten hoe de wachtlijsten voor de schuldhulpverlening zich ontwikkelen? Erkent u dat de gebrekkige preventie en sanering van problematische schulden eraan hebben bijgedragen dat steeds meer mensen afhankelijk zijn van de voedselbank? </vraag>
      <noten afkomstig="vraag">
         <noot nummer="1" datum="2007-10-30" bron="Zie onder meer Sp!ts">Zie onder meer Sp!ts, 30 oktober 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De oorzaken voor deze door de Stichting Voedselbanken Nederland (SVN) gemelde stijging zijn niet bekend. </antwoord>
      <antwoord nummer="3">Ja, die uitspraken herinner ik mij. Neen, ik zie het niet als mijn taak om een einde te maken aan de voedselbanken. Het gaat zoals bekend over particulier initiatief. Nederland heeft een uitgebreid systeem van sociale voorzieningen. Toch zullen er altijd mensen zijn die, om wat voor reden dan ook, gebruikmaken van liefdadigheid. Bijvoorbeeld omdat de overheid ze niet kan (illegalen) helpen of omdat ze niet door de overheid geholpen willen worden. Van oudsher zijn er organisaties die deze mensen helpen, zoals het Leger des Heils en de kerken. Wel is het zo dat voedselbanken voor de mensen die geholpen kunnen worden, zichzelf niet als oplossing mogen positioneren. Mensen met schulden bv. zijn niet geholpen met een voedselpakket, maar door adequate schuldhulpverlening in combinatie met armoedebestrijding en een baan. De echte oplossing kan door de overheid worden geboden. In plaats van de strijd aanbinden met voedselbanken, is mijn aanpak erop gericht voedselbanken als vindplaatsen te gebruiken om mensen beter en doeltreffender hulp te bieden. </antwoord>
      <antwoord nummer="4">Het kabinet doet geen voorspellingen van het aantal gebruikers van de voedselbank. Uit onderzoek uit 2006 is wel gebleken dat gebruikers van voedselbanken kampen met individuele problemen, zoals schulden, verslavingen, problemen met het omgaan met geld en niet-gebruik van regelingen. Een algemene koopkrachtondersteuning via de koopkrachtenveloppe is om deze reden niet per se effectief. De oplossing ligt veel gecompliceerder. De overheid speelt hierin een actieve rol met maatwerk, zoals gerichte armoedebestrijding, schuldhulpverlening en het bevorderen van de arbeidsparticipatie. Juist hiervoor heeft het kabinet extra middelen beschikbaar gesteld. Het kabinet kan en wil echter niet de verantwoordelijkheid van de burgers overnemen om hun uitgavenpatroon aan te passen aan hun inkomsten. Dit is en blijft de verantwoordelijkheid van de burger zelf. Overigens voert het kabinet wel een voorlichtingscampagne om burgers te wijzen op hun verantwoordelijkheid en hen te waarschuwen tegen het te makkelijk aangaan van schulden: Blijf positief. De campagne wijst mensen erop dat zij voorzichtig moeten omspringen met het aangaan van leningen en wijst mensen met schulden tevens de weg naar hulp bij het oplossen van schulden. </antwoord>
      <antwoord nummer="5">In mijn brief van 5 juni 2007 (TK 24 515, nr. 114) heb ik uiteengezet welke acties ik onderneem om het niet-gebruik van voorzieningen terug te dringen. Tevens heb ik in het participatiedeel van het Bestuursakkoord tussen het Rijk en de VNG van 4 juni 2007 afspraken gemaakt om het niet-gebruik van gemeentelijke regelingen terug te dringen. </antwoord>
      <antwoord nummer="6">Hierover zijn momenteel geen landelijke cijfers beschikbaar. In het kader van het participatiedeel van het Bestuursakkoord zal vanaf 2008 worden gemonitord hoeveel gemeenten geformaliseerde afspraken hebben gemaakt met voedselbanken. </antwoord>
      <antwoord nummer="7">Het kabinet zal – als uitwerking van het participatiedeel van het Bestuursakkoord – de ontwikkeling van de wachtlijsten deze kabinetsperiode gaan monitoren. Hiertoe zal eerst een nulmeting worden gedaan. Uit het rapport naar klanten van de voedselbank (Regioplan 2006) blijkt dat het vooral voor mensen die niet in een schuldhulpverleningtraject zitten maar direct aan de (commerciële) schuldeisers afbetalen het zeer lastig is om rond te komen. Dit onderstreept het belang dat klanten van voedselbanken gebruik maken van gemeentelijke voorzieningen als schuldhulpverlening. Om het aanbod aan schuldhulpverlening te vergroten, stelt het kabinet extra middelen beschikbaar. Zo is tot en met 2009 een bedrag van € 65 mln beschikbaar gesteld voor schuldhulpverlening. Daarnaast is in het deelakkoord participatie tussen het Rijk en de VNG de ambitie uitgesproken om in de periode 2008–2011 een extra impuls te geven aan het bestrijden van armoede en het terugdringen van het aantal huishoudens met problematische schulden. Om de afspraken financieel te ondersteunen stelt het kabinet een bedrag oplopend tot € 80 mln. structureel beschikbaar. Voor het complete overzicht van de maatregelen verwijs ik u kortheidshalve naar de brief van het kabinet d.d. 19 oktober (Kamerstuk 2007–2008, 24 515, nr. 119). </antwoord>
      <noten afkomstig="antwoord"/>
   </antwoorden>
</kvr>
