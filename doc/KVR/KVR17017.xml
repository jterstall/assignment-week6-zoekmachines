<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de staatssecretaris van Onderwijs, Cultuur en Wetenschappen, dhr. Van Leeuwen, over dat het CJP alleen overdag geldig is. (Ingezonden 10 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17017
</item>
         <item attribuut="Inhoud">Vragen over berichten in NRC, 29 november 2002 dat in sommige gevallen het Cultureel Jongeren Paspoort (CJP) alleen overdag geldig zou zijn.</item>
         <item attribuut="Rubriek">Cultuur en taal (Algemeen) Welzijn (Jeugdigen)</item>
         <item attribuut="Trefwoorden">Cultuur Jeugdigen</item>
         <item attribuut="Vindplaats">Kamervragen met antwoord 2002-2003, nr. 636, Tweede Kamer</item>
         <item attribuut="Vraagnr_bij_indiening">2020304230</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">2003-01-20</item>
         <item attribuut="Datum_indiening">2002-12-10</item>
         <item attribuut="Document-id">KVR17017</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1341" allpagenumbers="1341 1342" vetnummer="2020304230" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17017" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="636" onderwerp="" indiendatum="2002-12-10">
         <vrager partij="CDA" oorsprong="parlement">Van de Camp</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van Leeuwen,</vraagt-aan>
      </vraagdata>
      <antwoorddata antwoorddatum="2003-01-20">
         <antwoorder functie="staatssecretaris" ministerie="Onderwijs, Cultuur en Wetenschappen">Van Leeuwen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «CJP alleen overdag»? <voetnoot nummer="1"/>
      </vraag>
      <vraag nummer="2">Is het Cultureel Jongeren Paspoort (CJP) ook in uw ogen bedoeld om meer jongeren aan cultuur te laten deelnemen? </vraag>
      <vraag nummer="3">Wat is uw rol inzake het CJP? </vraag>
      <vraag nummer="4">Is het inderdaad zo dat het CJP in veel gevallen slechts korting biedt tot 17.00 uur? </vraag>
      <vraag nummer="5">Deelt u de mening dat de mogelijkheden van de doelgroep van het CJP, namelijk jongeren tussen 13 en 27 jaar, om tussen 09.00 en 17.00 uur deel te nemen aan cultuur, gering zijn in verband met werk en onderwijs gerelateerde activiteiten? </vraag>
      <vraag nummer="6">Bent u vanuit uw insteek «meer cultuur voor meer mensen» bereid actie te ondernemen met betrekking tot uitbreiding van de toepassingen van CJP, zowel voor wat betreft tijden waarop de korting geldt, alsook het aantal instellingen die deelnemen, alsmede de hoogte van de korting die het CJP biedt? </vraag>
      <noten afkomstig="vraag">
         <noot nummer="1" datum="2002-11-29" bron="NRC">NRC, 29 november 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Mijn rol ten opzichte van het CJP is beperkt: in tegenstelling tot het verleden heeft de Rijksoverheid geen algemene subsidierelatie met de Stichting CJP, maar slechts een positie als opdrachtgever voor een specifiek project, te weten de uitvoering van de CKV-voucherregeling in het kader van het project Cultuur en School. Dit is een gedeelde verantwoordelijkheid van de minister van OCenW en mijzelf. Het CJP voert in opdracht van het ministerie van OCenW het voucherproject uit, waarin leerlingen in het voortgezet onderwijs bonnen met een geldwaarde ontvangen waarmee zij hun (verplichte) cultuurbezoek deels kunnen financieren. De distributie en de verzilvering van de bonnen zijn in handen van CJP, alsmede een deel van de bijbehorende communicatie rondom dit project. Op 16 mei jl. is het ministerie van OCenW een nieuwe overeenkomst inzake dit project aangegaan met CJP, met een looptijd van vijf jaar. </antwoord>
      <antwoord nummer="4">Nee. Het voorbeeld dat in het artikel «CJP alleen overdag» (NRC-CS, 29 november 2002) wordt aangehaald, namelijk de korting die werd geboden aan CJP-houders tijdens het IDFA-festival, heeft betrekking op een overeenkomst tussen het CJP en het IDFA. In dat geval was het zo dat het IDFA zelf een korting aanbood voor bezoek aan het festival vóór 17.00 uur, en dat de CJP-korting inhield, dat het tweede bezoek gratis was voor CJP-houders. Deze constructie geldt echter niet voor alle overeenkomsten die CJP met culturele organisaties is aangegaan. Het beeld dat in het artikel wordt geschetst, is dan ook onvolledig. Het is niet zo dat in veel gevallen het CJP slechts korting biedt tot 17.00 uur, hoewel dit in een enkel geval uiteraard wel voor kan komen, afhankelijk van de overeenkomst die CJP met de betreffende culturele organisatie heeft gesloten. </antwoord>
      <antwoord nummer="5">Ja, met de kanttekening dat culturele activiteiten een wezenlijk onderdeel vormen van het verplichte vak Culturele en Kunstzinnige Vorming 1 (CKV1) voor leerlingen van het havo en vwo, en derhalve ook in de daarvoor beschikbare uren kunnen worden ondernomen. In dat geval gaan schooltijd en cultureel bezoek wel degelijk samen. Dat geldt vanaf 1 september 2003 ook voor leerlingen in het vmbo, die in het kader van het onderdeel Culturele en Kunstzinnige Vorming (CKV) vier verschillende culturele activiteiten zullen ondernemen. CKV is met ingang van het schooljaar 2003–2004 een verplicht onderdeel van het programma voor alle leerlingen in het vmbo. </antwoord>
      <antwoord nummer="6">Het CJP is een zelfstandige onderneming, die zelf verantwoordelijk is voor haar beleid. Ik zal dus geen actie ondernemen waar het de overeenkomst tussen het CJP en culturele organisaties aangaat. Waar het de samenwerking met CJP met betrekking tot het voucherproject aangaat, zal ik mij inspannen optimaal gebruik te maken van de mogelijkheden die het CJP, en de in onze relatie relevante CKV-vouchers, bieden. Dat wil zeggen dat ik mij zal inspannen het aantal culturele organisaties die de CKV-vouchers mogen accepteren, wat overigens niet in relatie hoeft te staan tot het al dan niet verstrekken van CJP-korting, te verhogen. Dit geldt dan met name voor culturele organisaties in de niet-stedelijke gebieden, zodat leerlingen zo min mogelijk gehinderd worden om deel te kunnen nemen aan het culturele leven door de geografische ligging van hun school. Ook zal ik de geschiktheid van het aanbod voor de gehele doelgroep, van leerlingen in het praktijkonderwijs tot gymnasiasten, in het oog houden bij de beoordeling van aanvragen van culturele organisaties om acceptant van de CKV-vouchers te kunnen worden. Met betrekking tot het voucherproject ben ik bereid actie te ondernemen om alle betrokken partijen (het CJP, het onderwijsveld, culturele organisaties) te stimuleren samenwerkingsverbanden aan te (blijven) gaan. Met betrekking tot de individuele relaties van het CJP met haar zakenpartners, ben ik niet bevoegd actie te ondernemen. </antwoord>
      <noten afkomstig="antwoord"/>
   </antwoorden>
</kvr>
