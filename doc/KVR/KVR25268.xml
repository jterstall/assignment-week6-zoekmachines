<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Binnenlandse Zaken en Koninkrijksrelaties en voor Vreemdelingenzaken en Integratie over het niet-uitreiken van stemoproepkaarten aan vreemdelingen. (Ingezonden 2 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25268
</item>
         <item attribuut="Inhoud">Vragen naar aanleiding van het feit dat twee in Hilversum wonende vreemdelingen pas na lang aandringen een stemoproepkaart kregen. Van welke gegevens wordt gebruikgemaakt om deze mensen te traceren en worden die gegevens wel kritisch gecontroleerd?</item>
         <item attribuut="Rubriek">Staats- en bestuursrecht (Kiesrecht) Welzijn (Vreemdelingen en asielzoekers)</item>
         <item attribuut="Trefwoorden">Verkiezingen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1180, Tweede Kamer</item>
         <item attribuut="Vraagnr_bij_indiening">2050609020</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-04-04</item>
         <item attribuut="Datum_indiening">2006-03-02</item>
         <item attribuut="Document-id">KVR25268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2513" allpagenumbers="2513 2514" vetnummer="2050609020" code="0506tkkvr1180" lopendefooter="Tweede Kamer, vergaderjaar 2005–2006, Aanhangsel" filenaam="KVR25268" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1180" onderwerp="" indiendatum="2006-03-2">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Binnenlandse Zaken en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-04-4">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat twee in Hilversum woonachtige vreemdelingen die langer dan vijf jaar legaal in Nederland verblijven, pas na lang aandringen in het bezit werden gesteld van een stemoproepkaart voor de komende gemeenteraadsverkiezingen? </vraag>
      <vraag nummer="2">Zo ja, wat was de reden dat zij niet automatisch een stemoproepkaart ontvingen? </vraag>
      <vraag nummer="3">Is het waar dat bij de kiezersregistratie voor vreemdelingen afgegaan wordt op informatie van de Immigratie- en Naturalisatiedienst? Zo ja, wordt de door de IND aangeleverde informatie kritisch gecontroleerd? </vraag>
      <vraag nummer="4">Zijn u berichten bekend uit andere kieskringen waaruit blijkt dat vreemdelingen die krachtens de Kieswet het actieve kiesrecht bezitten voor de gemeenteraadsverkiezingen, toch geen stemoproepkaart hebben ontvangen? Zo ja, om hoeveel gevallen gaat het? </vraag>
      <vraag nummer="5">Bent u bereid om de nodige maatregelen te treffen zodat iedereen die krachtens de Kieswet stemrecht heeft voor de komende gemeenteraadsverkiezingen ook werkelijk een stemoproepkaart ontvangt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Woensdagochtend 1 maart 2006 meldden twee in Hilversum woonachtige vreemdelingen zich bij de balie van het stadhuis, omdat zij geen stemoproepkaart voor de gemeenteraadsverkiezingen hadden ontvangen. De medewerker van de gemeente Hilversum heeft direct contact opgenomen met de speciaal daarvoor ingestelde helpdesk van de IND, om te informeren of deze vreemdelingen alsnog kiesgerechtigd zouden kunnen zijn. De helpdesk van de IND heeft het verblijfsrecht van de vreemdelingen onmiddellijk gecontroleerd. Toen bleek dat er toch sprake was van vijf jaren onafgebroken verblijfsrecht, en tevens werd voldaan aan de overige voorwaarden, zijn de betreffende vreemdelingen in het bezit gesteld van een stemoproepkaart voor de komende gemeenteraadsverkiezingen. Van lang aandringen van deze vreemdelingen was geen sprake. </antwoord>
      <antwoord nummer="2 en 4">In samenwerking met de gemeenten heeft de IND een werkwijze ontwikkeld om de gemeenten te ondersteunen bij het vaststellen van een betrouwbare selectie van kiesgerechtigde vreemdelingen, de zogeheten «gemeenteraadsquery». Het gaat hierbij om het vaststellen van het (vijf jaar aaneengesloten) verblijfsrecht van de mogelijk kiesgerechtigde vreemdelingen. Deze samenwerking was van belang omdat de verblijfstitelhistorie in de gemeentelijke basisadministratie persoonsgegevens (GBA) over de afgelopen vijf jaar niet volledig was, onder meer als gevolg van automatiseringproblemen bij de IND, om hierop de selectie van kiesgerechtigde vreemdelingen voor de gemeenteraadsverkiezingen te kunnen baseren. Het bronsysteem van de IND, dat sinds de Overdracht van Taken in 2004 ook de verblijfsrechtgegevens van alle vreemdelingendiensten bevat, vormde de basis voor deze geautomatiseerde gemeenteraadsquery. Deze gegevens zijn als gevolg van het Herstel Informatie Project (HIP), waarbij onder andere de persoonsgegevens van alle vreemdelingen met de GBA zijn gesynchroniseerd, zodanig betrouwbaar en volledig dat daarop de selectie van kiesgerechtigde vreemdelingen kan worden gebaseerd. Naar aanleiding van het signaal van Hilversum heeft de IND direct de uitkomst van de gemeenteraadsquery nader gecontroleerd. Daarbij is gebleken, dat een categorie vreemdelingen ten onrechte is uitgesloten van het stemrecht. Het betreft een categorie vreemdelingen die over het algemeen al lang rechtmatig in Nederland verblijft. Na de invoering van de Vreemdelingenwet 2000 op 1 april 2001 heeft een aantal vreemdelingendiensten een conversie uitgevoerd, als gevolg waarvan verblijfsrechtelijke gegevens van vreemdelingen ten onrechte zijn gewijzigd. De IND heeft deze gegevens op een andere manier kunnen achterhalen en zo de gemeenten alsnog kunnen berichten over het juiste verblijfsrecht van deze vreemdelingen. Uiteindelijk ging het landelijk om 1112 vreemdelingen, verspreid over 134 gemeenten. Het merendeel van deze vreemdelingen was afkomstig uit de Gooi- en Vechtstreek, waar het probleem ook voor het eerst is geconstateerd. Alle betrokken gemeenten zijn donderdagavond 2 maart 2006 bericht over de vreemdelingen die het betreft en vrijdagmorgen 3 maart 2006 heeft de IND telefonisch navraag gedaan bij die gemeenten of het bericht is aangekomen. </antwoord>
      <antwoord nummer="3">In het kader van de gemeenteraadsverkiezingen is van ruim 400.000 vreemdelingen het verblijfsrecht nader geanalyseerd door de IND. In januari 2006 hebben alle gemeenten van de IND een lijst ontvangen met daarin de mogelijk kiesgerechtigde vreemdelingen in hun gemeente. Het kiesrecht is namelijk niet alleen afhankelijk van de verblijfsrechtelijke situatie van vreemdelingen, maar ook van het ingezetene zijn van Nederland. Er zijn verschillende methoden gebruikt om de uitkomsten van de gemeenteraadsquery te controleren. Omdat het ondoenlijk was om het verblijfsrecht van 400.000 vreemdelingen handmatig te controleren, is gebruik gemaakt van de methode van de representatieve steekproef. De IND heeft in november 2005 en januari 2006 de kwaliteit van de uitkomsten van de gemeenteraadsquery aan de hand van uitgebreide steekproeven getoetst. Ook de gemeenten hebben deelgenomen aan deze steekproeven. Voorts is ook de werkwijze van de gemeenteraadsquery uitvoerig getest met de gemeenten Amsterdam, Zoetermeer, Groningen, Utrecht en Velsen. In december 2005 heeft een proefrun plaatsgevonden en de testgemeenten hebben de door de IND aangeleverde bestanden kritisch bekeken. Van een aantal gemeenten is bekend dat zij de definitieve lijst van januari 2006 nogmaals inhoudelijk hebben bekeken aan de hand van de bij hen bekende gegevens omtrent het verblijfsrecht van vreemdelingen. Dit heeft eind januari 2006 geleid tot een eerste nazending van alsnog mogelijk kiesgerechtigde vreemdelingen van de IND aan 80 gemeenten. De gemeenten beschikken niet over de brongegevens met betrekking tot de verblijfstitel van de vreemdeling zodat zij zelf geen controle hierop kunnen uitvoeren. In de afgesproken werkwijze tussen de gemeenten en de IND is onderkend dat er nog fouten konden zitten in de selectie van mogelijk kiesgerechtigde vreemdelingen. Mede daarom heeft de IND een helpdesk ingericht. Als vreemdelingen zich meldden bij de gemeente met vragen over hun stemrecht, konden gemeenten bij de helpdesk het verblijfsrecht handmatig en aan de hand van het dossier van de vreemdeling laten controleren. De helpdesk van de IND was geïnstrueerd om – bij een vermoeden dat een fout bij het bepalen van het verblijfsrecht door de gemeenteraadsquery een algemeen karakter kon hebben – direct de volgens het plan noodzakelijke maatregelen te treffen. Dit is woensdag 1 maart 2006 gebeurd, waardoor de IND in staat was donderdagavond 2 maart 2006 de nazending van alsnog mogelijke kiesgerechtigde vreemdelingen te verzorgen. </antwoord>
      <antwoord nummer="5">Zoals uit de antwoorden op deze vragen moge blijken, heb ik alle mogelijke maatregelen getroffen om te zorgen dat de gemeenten bij het bepalen van de mogelijk kiesgerechtigde vreemdelingen tijdig en correct op de hoogte gesteld worden over het verblijfsrecht. </antwoord>
      <noten afkomstig="antwoord"/>
   </antwoorden>
</kvr>
