<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over marktwerking op de benzinemarkt. (Ingezonden 6 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7724
</item>
         <item attribuut="Inhoud">Vragen over de uitkomsten van een onderzoek door KPMG Bureau voor Economische Argumentatie inzake de mogelijkheid om bestaande overeenkomsten voor de exploitatie van benzinestations langs het hoofdwegennet open te breken en te veilen.</item>
         <item attribuut="Rubriek">Energie, water en grondstoffen (Aardolie) Handel en economie (Mededinging)</item>
         <item attribuut="Trefwoorden">Benzinestations Mededinging</item>
         <item attribuut="Vindplaats">Kamervragen met antwoord 1997-1998, nr. 1715, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1998-08-31</item>
         <item attribuut="Datum_indiening">1998-08-06</item>
         <item attribuut="Document-id">KVR7724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3525" allpagenumbers="3525 3526" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7724" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1715" onderwerp="" indiendatum="1998-08-6">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1998-08-31">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de ministers van Financiën en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de uitkomsten van het onderzoek door het accountantsbureau KPMG dat de plannen om meer marktwerking op de benzinemarkt te creëren zullen leiden tot een miljardenstrop voor de Staat? <voetnoot nummer="1"/>
      </vraag>
      <vraag nummer="2">Wat is uw opvatting over dit onderzoek? </vraag>
      <vraag nummer="3">Staat het nieuwe Kabinet onverkort achter het plan van het vorige Kabinet om meer marktwerking op de benzinemarkt te creëren, met name voor wat betreft het onderdeel van de beëindiging van de eeuwigdurende vergunningen en de veiling van vergunningen waaraan de grote maatschappijen niet mogen deelnemen? </vraag>
      <vraag nummer="4">Deelt u de opvatting dat meer marktwerking op de benzinemarkt in principe zal moeten leiden tot een ruimer beschikbaar product voor een lagere prijs ten behoeve van de consument waarbij in de afweging nadrukkelijk ook rekening zal moeten worden gehouden met de maatschappelijke en milieu-economische nadelen van de marktwerking? </vraag>
      <noten afkomstig="vraag">
         <noot nummer="1" datum="1998-07-31" bron="AD">AD, 31 juli 1998</noot>
      </noten>
   </vragen>
   <antwoorden aantal="4">
      <antwoord nummer="1">Het betreft een onderzoek, dat het bureau KPMG Bureau voor Economische Argumentatie heeft verricht in opdracht van de minister van Financiën naar de mogelijkheden om bestaande overeenkomsten voor de exploitatie van benzinestations langs het hoofdwegennet, die tot wederopzegging zijn aangegaan, open te breken en te veilen. Aanleiding voor dit onderzoek was een motie van de Tweede Kamer, die de regering hiertoe opriep. De uitkomsten van het onderzoek luiden echter anders dan het artikel in het Algemeen Dagblad van 31-7-1998 doet vermoeden. Uit dit onderzoek komt naar voren, dat het mogelijk is deze overeenkomsten open te breken, omdat zij «tot wederopzegging» zijn aangegaan. Daarbij dient wel rekening te worden gehouden met een financiële compensatie van de betrokken contractpartners. De hoogte van deze compensatie wordt bepaald door factoren als de nog resterende looptijd van deze contracten. Het onderzoek komt, anders dan het bewuste artikel stelt, niet tot de conclusie dat dit de Staat een miljardenstrop gaat opleveren. Hierbij wijs ik er tevens op, dat het veilen van deze vergunningen inkomsten voor de Staat genereert. Het rapport van KPMG Bureau voor Economische Argumentatie is op 20-2-1998 door de minister van Financiën aan u aangeboden. </antwoord>
      <antwoord nummer="2">Het genoemde onderzoek laat zoals hierboven aangegeven zien welke de mogelijkheden zijn om te komen tot de – ook door de Kamer gewenste – bekorting van de looptijd van de overeenkomsten voor benzinestations langs het hoofdwegennet en een daaropvolgende veiling. Dit onderzoek heeft daarmee nuttige informatie opgeleverd voor de werkzaamheden van de MDW-werkgroep, die thans in opdracht van het kabinet de structuur van de benzinemarkt aan een nadere analyse onderwerpt. Dit MDW-project Benzinemarkt heeft tot doel de kansen van nieuwkomers op de benzinemarkt te verruimen en de prijsconcurrentie te bevorderen. Het kabinet heeft de aanbevelingen van deze werkgroep inzake de benzinemarkt langs het hoofdwegennet overgenomen en deze op 17-4-1998 aan u aangeboden. Tijdens een algemeen overleg op 28-5-1998 met de vaste commissies van Economische Zaken, Financiën en Verkeer en Waterstaat is dit kabinetsbesluit besproken. </antwoord>
      <antwoord nummer="3">In het artikel in het Algemeen Dagblad zie ik, gelet op het bovenstaande, geen aanleiding tot herziening van het voornoemde kabinetsbesluit tot een herstructurering van de benzinemarkt. Anders dan in de vraag wordt gesuggereerd heeft het kabinet daarbij niet besloten om de grote oliemaatschappijen uit te sluiten bij de veiling van lokaties, maar bij de veiling elementen van asymmetrie te introduceren. Deze asymmetrische veiling heeft tot doel nieuwkomers een reële kans te bieden bij het verwerven van lokaties langs het hoofdwegennet. Dit zou ook kunnen door bestaande partijen bij de veiling een handicap mee te geven. Zoals mijn ambtsvoorganger in de brief van 17-7-1998 heeft aangegeven zal het kabinet zijn plannen voor de vormgeving van deze asymmetrische veiling vóór 1-1-1999 bekend maken. </antwoord>
      <antwoord nummer="4">Ook ik ben de mening toegedaan, dat ruimere toetredingsmogelijkheden voor nieuwe partijen en een grotere prijsconcurrentie op de benzinemarkt in principe zal leiden tot een ruimer aanbod met meer variatie in de pompprijzen. Het kabinetsbesluit om ook andere en meer concurrerende vormen van bedrijfsvoering in de benzineverkopen langs het hoofdwegennet toe te staan, is hier ook op gericht. De consument kan hiervan profiteren door een ruimere keuze, waarbij de consument ook kan kiezen voor een lagere prijs (zonder spaarzegeltjes). Het besluit om langs de snelweg ook «sobere» reclame voor benzineprijzen toe te staan, helpt de consument bij het maken van deze keuze. Vanzelfsprekend dient deze hervorming van de benzinemarkt plaats te vinden binnen een context waarin rekening wordt gehouden met overige maatschappelijke en milieu-technische aspecten. Ik ben overigens van mening, dat deze herstructurering niet hoeft te leiden tot maatschappelijke en milieueconomische nadelen. Uitgangspunt bij deze herstructurering is dat nieuwe benzinestations langs het hoofdwegennet ruimtelijk en milieu-technisch inpasbaar moeten zijn. De vergroting van de prijsconcurrentie en de ruimere keuze van de consument zie ik daarbij als belangrijke maatschappelijke voordelen. </antwoord>
      <noten afkomstig="antwoord"/>
   </antwoorden>
</kvr>
