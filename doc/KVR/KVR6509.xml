<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over het afschaffen van scheepsbouwsubsidies. (Ingezonden 21 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6509
</item>
         <item attribuut="Inhoud">Betreft het nog niet van kracht zijn van het OESO-akkoord.</item>
         <item attribuut="Rubriek">Bedrijfsleven en industrie (Industrie) Bedrijfsleven en industrie (Subsidies) Handel en economie (Mededinging) Verkeer, vervoer en waterstaat (Schepen)</item>
         <item attribuut="Trefwoorden">Mededinging OESO Scheepsbouw Subsidies</item>
         <item attribuut="Vindplaats">Kamervragen met antwoord 1997-1998, nr. 716, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1998-02-16</item>
         <item attribuut="Datum_indiening">1998-01-21</item>
         <item attribuut="Document-id">KVR6509</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1457" allpagenumbers="1457 1458" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6509" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="716" onderwerp="" indiendatum="1998-01-21">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1998-02-16">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat het oorspronkelijk op 1 januari 1996 van kracht wordende OESO-akkoord omtrent het wereldwijd afschaffen van scheepsbouwsubsidies nog steeds niet van kracht is? </vraag>
      <vraag nummer="2">Kunt u aangeven op welke termijn dit alsnog gaat gebeuren? Zo neen, waarom niet? </vraag>
      <vraag nummer="3">Welke positie heeft Nederland ingenomen bij de nieuwe verordening voor scheepsbouwsteun die de Europese Commissie aan het voorbereiden is? </vraag>
      <vraag nummer="4">Hoe groot is de kans dat deze Europese regelgeving omtrent scheepsbouwsteun aangenomen wordt? Waarop is deze aanname gebaseerd? </vraag>
      <vraag nummer="5">Hoe gaat u het «level playing field» voor de Nederlandse werven garanderen met betrekking tot de nieuwbouwopdrachten? </vraag>
      <vraag nummer="6">Waarom krijgt de Nederlandse scheepsbouw geen ordersteun toegekend bij de conversies van scheepsverbouwingen, terwijl dit wel wordt toegestaan door de Europese subsidieregelgeving en andere landen deze steun wel verstrekken? </vraag>
      <vraag nummer="7">Kunt u aangeven of de Nederlandse werven hierdoor orders mislopen? Zo ja, om welk bedrag gaat het hierbij? </vraag>
      <vraag nummer="8">Welke maatregelen overweegt u om dit (eventuele) concurrentienadeel teniet te doen, zowel in Europees verband als bilateraal? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1 en 2">Ja, helaas is het OESO-akkoord inderdaad nog steeds niet van kracht. Het akkoord moet door alle partijen – te weten de Verenigde Staten, Europese Unie, Noorwegen, Japan en Zuid-Korea – zijn geratificeerd voordat inwerkingtreding mogelijk is. Op dit moment is het wachten op de ratificatie door de Verenigde Staten. Of, en zo ja, wanneer dit zal gebeuren is nog onduidelijk. Implementatie van het akkoord – dat binnen een maand na ratificatie zal plaatsvinden – betekent namelijk liberalisering van de scheepsbouw en de Amerikaanse pro-protectionistische lobby is krachtig. Vooralsnog ziet het er niet naar uit dat de VS op korte termijn zal ratificeren. </antwoord>
      <antwoord nummer="3">De Europese Commissie werkt aan een nieuwe verordening voor steunverlening aan de scheepsbouwsector. Dit teneinde te voorkomen dat er na 31 december 1998 – als de Zevende Richtlijn niet langer van kracht is – helemaal geen juridisch kader inzake steunverlening aan de scheepsbouwindustrie is. De nieuwe verordening zal alleen dan per 1 januari 1999 in werking treden indien het OESO-akkoord op dat moment nog niet is geratificeerd door de Verenigde Staten. Het Nederlands standpunt houdt in dat steunverlening aan de scheepsbouw zo snel mogelijk dient te worden afgeschaft, bij voorkeur via het OESO-akkoord. Een eventuele nieuwe verordening zal niet mogen leiden tot een wildgroei van mogelijke subsidies ten behoeve van scheepsbouw binnen Europa. </antwoord>
      <antwoord nummer="4">Gezien het feit dat de Verenigde Staten geen aanstalten maken om tot ratificatie over te gaan, zal de EU een nieuwe verordening nodig hebben. Enerzijds om de VS onder druk te zetten, anderzijds omdat zonder nieuwe verordening de EU op het meer stringente EU-steuncontrolebeleid zal moeten terugvallen. Tijdens de laatste Industrieraad werd reeds duidelijk dat een ruime meerderheid van de lidstaten van mening is dat een dergelijke situatie zal moeten worden voorkomen. Derhalve heeft de Europese Commissie een nieuwe verordening voorgesteld. Met de lidstaten worden er op dit moment nog discussies over de inhoud gevoerd. </antwoord>
      <antwoord nummer="5">Het is mijn inzet in EU-kader afspraken over het steunkader te maken. Daarbij is en blijft het doel de steun zo snel mogelijk af te schaffen. Binnen het huidige kader is het toegestaan ordersteun te verlenen. Teneinde de Nederlandse werven niet in een nadelige positie te brengen ten opzichte van hun Europese concurrenten is er dan ook een (beperkt) scheepsbouwbudget beschikbaar. </antwoord>
      <antwoord nummer="6">In de Regeling Zeescheepsnieuwbouw worden scheepsverbouwingen inderdaad voor subsidie uitgesloten. Hiervoor is bij het opstellen van de regeling met name voor gekozen omdat de grens tussen conversie en reparatie niet altijd even duidelijk is te trekken. Bovendien komt het overeen met het scheepsbouwbeleid dat Economische Zaken al jaren voert, namelijk zo snel mogelijk de scheepsbouwsteun af te bouwen. Deze lijn is niet alleen in het uitsluiten van conversie terug te vinden, maar eveneens in het lager steunbudget dan toegestaan volgens Europese maxima. </antwoord>
      <antwoord nummer="7">Mij is niet bekend of de Nederlandse werven nadeel hebben ondervonden door het uitsluiten van conversie in de Nederlandse regeling. </antwoord>
      <antwoord nummer="8">De Nederlandse scheepsbouwindustrie is op dit moment één van de meest efficiënte binnen Europa. Het orderboek van de laatste jaren is zonder meer goed te noemen. Ik ben er dan ook van overtuigd dat de sector prima in staat is in een wereld zonder ordersteun de strijd met de buitenlandse concurrentie aan te gaan. Zoals aangegeven bestaat het Nederlandse scheepsbouwbeleid uit twee kernpunten: * het aanmoedigen van de werven zo efficiënt mogelijk te bouwen en daarmee sowieso concurrerend te zijn, en tegelijkertijd * binnen Europees en OESO-kader te streven naar zo spoedig mogelijke afschaffing van elke vorm van scheepsbouwsteun. Vooralsnog is er voor mij geen reden dit beleid te wijzigen. </antwoord>
      <noten afkomstig="antwoord"/>
   </antwoorden>
</kvr>
