<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over een tekort aan gespecialiseerd medisch personeel. (Ingezonden 13 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4488
</item>
         <item attribuut="Inhoud">Betreft gespecialiseerd geneeskundig militair personeel.</item>
         <item attribuut="Rubriek">Gezondheidszorg (Medische beroepen) Veiligheidsbeleid en defensie (Militairen)</item>
         <item attribuut="Trefwoorden">Militairen</item>
         <item attribuut="Vindplaats">Kamervragen met antwoord 1996-1997, nr. 802, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-03-07</item>
         <item attribuut="Datum_indiening">1997-02-13</item>
         <item attribuut="Document-id">KVR4488</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1639" allpagenumbers="1639 1640" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="802" onderwerp="" indiendatum="1997-02-13">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-03-7">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is er een structureel tekort aan gespecialiseerd medisch personeel, zoals in het blad Oplinie wordt gesteld? <voetnoot nummer="1"/>
      </vraag>
      <vraag nummer="2">Hoeveel medisch personeel is benodigd, uitgaande van het ambitie-niveau van de Prioriteitennota, wil de krijgsmacht in staat zijn vier vredesoperaties tegelijkertijd uit te voeren? Hoeveel personeel, uitgesplitst naar categorieën is op dit moment precies beschikbaar? </vraag>
      <vraag nummer="3">Zijn de laatste tijd gespecialiseerde verpleegkundigen vaker uitgezonden dan de gebruikelijke termijn van zes maanden per anderhalf jaar? Zo ja, hoe vaak is dit voorgekomen? </vraag>
      <vraag nummer="4">Levert de uitzendtermijn van zes maanden problemen voor medisch personeel? Zo ja, wordt overwogen deze termijn bij te stellen voor speciale categorieën personeel? </vraag>
      <vraag nummer="5">Welke problemen blijken zich voor te doen bij het inhuren van civiel personeel bij uitzendingen? Hoelang moet nog een beroep gedaan worden op de inhuur van civiel personeel? </vraag>
      <vraag nummer="6">Ligt er een relatie tussen de genoemde problemen en de doelmatigheids-operatie? Zo ja, waren deze knelpunten niet te voorzien geweest? </vraag>
      <vraag nummer="7">Op welke wijze en op welke termijn bent u van plan maatregelen te nemen om de gesignaleerde knelpunten op te lossen? </vraag>
      <noten afkomstig="vraag">
         <noot nummer="1">Februari-nummer Oplinie (AFMP-blad)</noot>
      </noten>
   </vragen>
   <antwoorden aantal="6">
      <antwoord nummer="1">Neen. Er is op dit moment een tekort aan sommige categorieën gespecialiseerd geneeskundig militair personeel als gevolg van de veranderde taakstelling van de krijgsmacht, de herstructurering en de overgang naar een beroepskrijgsmacht. </antwoord>
      <antwoord nummer="2 en 4">In de praktijk wordt gespecialiseerd geneeskundig personeel, dat als beroepsmilitair in dienst is, per 18 maanden drie maanden uitgezonden. De reden voor deze afwijking van de algemeen gestelde uitzendtermijn van zes maanden is dat tijdens de uitzending het aanbod van werk onvoldoende is om de benodigde kennis en ervaring op peil te houden. Voor de «afroepreservisten» is een uitzendtermijn van één maand per 18 maanden voorzien. Een chirurgisch team bestaat uit één chirurg, één anaesthesist, twee OK-assistenten-chirurgie, één OK-assistent-anaesthesie en één IC-verpleegkundige. In het uiterste geval zijn, bij een uitzendduur van drie maanden per 18 maanden, 24 chirurgische teams nodig om te voorzien in de totale behoefte als vier vredesoperaties tegelijkertijd op verschillende locaties gedurende drie jaren moeten worden uitgevoerd. De situatie op de arbeidsmarkt en doelmatigheidsoverwegingen leiden er toe dat niet alle teams met beroepspersoneel kunnen worden gevuld. Er zal ook een beroep op «afroepreservisten» moeten worden gedaan. Hoeveel beroepspersoneel en afroepreservisten nodig zijn is onderwerp van een integrale studie die in de loop van 1997 zal worden afgerond. Thans is aan beroepspersoneel beschikbaar: 9 chirurgen, 10 anaesthesisten, 6 OK-assistenten-chirurgie, 6 OK-assistenten-anaesthesie en 11 IC-verpleegkundigen. </antwoord>
      <antwoord nummer="3">Neen. </antwoord>
      <antwoord nummer="5">Op geneeskundig terrein zijn er geen problemen. Tot nu toe waren er problemen die betrekking hadden op de militaire aspecten van de inzet. In verband hiermee werd als norm gehanteerd dat niet meer dan één «ingehuurde» gespecialiseerde verpleegkundige per team wordt uitgezonden. Overigens moet worden opgemerkt dat ook de «ingehuurde» als militair wordt uitgezonden. Op korte termijn zullen de opleidingstrajecten met betrekking tot de militaire aspecten voor deze categorie personeel worden aangepast en verbeterd. Het inschakelen van gespecialiseerd geneeskundig personeel als «afroepreservist» is een noodzakelijke aanvulling op het beroepspersoneel. </antwoord>
      <antwoord nummer="6">Neen. Bij de nieuwe behoeftestelling in 1995 is deze problematiek onderkend en is voorgesteld het aantal chirurgische teams uit te breiden omdat het voortzettingsvermogen met de toen voorziene 10 chirurgische teams onder druk zou kunnen komen te staan. Een en ander staat los van de doelmatigheidsoperatie. </antwoord>
      <antwoord nummer="7">Op de korte termijn wordt een wervingsinspanning gedaan om gespecialiseerd geneeskundig personeel in dienst te nemen. Tegelijkertijd worden militairen in opleiding genomen om operatie-assistent danwel anaesthesie-assistent te worden. Tevens zijn op dit moment plannen ontwikkeld om de behoefte aan medische specialisten te vullen langs twee wegen: aanstellen als militair en het sluiten van «afroepcontracten» met medische specialisten. Voor wat betreft het sluiten van «afroepcontracten» hebben de eerste besprekingen met directies van ziekenhuizen en maatschappen reeds plaatsgevonden. Bovendien worden belangstellingsregistraties gedaan onder voormalig (reserve-)personeel – zowel gespecialiseerde verpleegkundigen als medici – om te peilen of men in aanmerking wil komen voor uitzending. De eerste reacties zijn binnen en vervolgtrajecten worden gepland. Daarnaast zal – indien nodig – door middel van werving van «afroepreservisten» het benodigde bestand worden aangelegd. </antwoord>
      <noten afkomstig="antwoord"/>
   </antwoorden>
</kvr>
