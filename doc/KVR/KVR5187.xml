<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over de geestelijke verzorging van gedetineerden in penitentiaire inrichtingen. (Ingezonden 10 juni 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5187
</item>
         <item attribuut="Inhoud">Vragen naar aanleiding van het jaarverslag 1996 van de Hoofdpredikant bij de Dienst Justitiële Inrichtingen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen Godsdiensten</item>
         <item attribuut="Vindplaats">Kamervragen met antwoord 1996-1997, nr. 1439, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1997-06-23</item>
         <item attribuut="Datum_indiening">1997-06-10</item>
         <item attribuut="Document-id">KVR5187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2939" allpagenumbers="2939 2940" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1439" onderwerp="" indiendatum="1997-06-10">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1997-06-23">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van het jaarverslag van de Hoofdpredikant bij de Dienst Justitiële Inrichtingen over het jaar 1996? </vraag>
      <vraag nummer="2">Deelt u de conclusie van de Hoofdpredikant, dat in enkele penitentiaire inrichtingen een situatie ontstaan is, waarbij het recht van gedetineerden op geestelijke verzorging de facto geschonden wordt? </vraag>
      <vraag nummer="3">Onder welke voorwaarden mag gedetineerden de toegang tot de werkkamers van de geestelijk verzorgers worden ontzegd? Welke bezwaren kunnen bestaan tegen de ontvangst door gedetineerden van hun geestelijk verzorger in de eigen cel? </vraag>
      <vraag nummer="4">Bent u bereid ingeval het recht van gedetineerden op geestelijke verzorging, door de wijze waarop «Werkzame detentie» in een instelling is ingevoerd, wordt uitgehold, maatregelen voor te stellen die deze uitholling kunnen tegengaan? </vraag>
      <vraag nummer="5">Bent u bereid te bevorderen dat daadwerkelijke en ongestoorde geestelijke verzorging in alle penitentiaire inrichtingen kan plaatsvinden en belemmeringen daartoe weg te nemen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De conclusie van de hoofdpredikant dat geestelijke verzorging de facto wordt onthouden, kan ik niet delen. Het verslag van de hoofdpredikant verwijst naar de condities van ruimte en tijd waarbinnen geestelijke verzorging plaatsvindt en die volgens de hoofdpredikant in enkele inrichtingen te wensen overlaten. </antwoord>
      <antwoord nummer="3">De directeur van een penitentiaire inrichting dient gedetineerden in de gelegenheid te stellen persoonlijk contact met de geestelijke verzorgers te onderhouden. Hij bepaalt waar en op welke momenten persoonlijk contact tussen gedetineerde en geestelijke verzorger kan plaatsvinden en dientengevolge of bezoek op de werkkamer van de geestelijke verzorger is toegestaan. Tegen ontvangst door gedetineerden van hun geestelijke verzorger in de eigen cel kan bezwaar zijn op die momenten dat de interne orde en veiligheid in de inrichting onvoldoende gegarandeerd kan worden. </antwoord>
      <antwoord nummer="4 en 5">Geestelijke verzorging is één van de taken die in penitentiaire inrichtingen worden uitgeoefend. In belangrijke mate richtinggevend voor de uitvoering van de taken is het beleid gericht op werkzame detentie en de invoering van het standaardregime. Arbeid vormt het centrale element van dat regime. Plaatselijke omstandigheden maken het wenselijk dat het arbeidsproces per inrichting wordt vormgegeven. De directeur van de inrichting is in beginsel vrij om te kiezen op welke tijden en dagen de arbeid wordt uitgevoerd. Dat heeft tot gevolg dat de tijden beschikbaar voor geestelijke verzorging per inrichting kunnen verschillen. Juist door het standaardregime op inrichtingsniveau vorm te geven kan, zo is gebleken, zo goed mogelijk rekening gehouden worden met de uitvoering van andere taken, in casu de geestelijke verzorging aan gedetineerden. In het overgrote deel van de penitentiaire inrichtingen biedt deze benadering dan ook voldoende mogelijkheden voor de geestelijke verzorging. Uit nadere informatie van de hoofdpredikant is mij gebleken dat in enkele – nieuwe – inrichtingen de condities waarbinnen de geestelijke verzorging moet plaatsvinden, in de opvatting van de geestelijke verzorgers aldaar te wensen overlaten. In het reguliere overleg dat mijn ambtenaren met respectievelijk de hoofdpredikant en bedoelde inrichtingen hebben, zal hieraan aandacht worden gegeven. </antwoord>
      <noten afkomstig="antwoord"/>
   </antwoorden>
</kvr>
