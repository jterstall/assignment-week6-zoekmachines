<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Defensie over de Provincial Reconstruction Teams (PRT's) in Afghanistan. (Ingezonden 28 april 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17869
</item>
         <item attribuut="Inhoud">Vragen naar de toenemende onveiligheid in Afghanistan en mogelijke conflicten tussen ISAF en de acties van Amerikaanse militaire eenheden tegen de Taliban.</item>
         <item attribuut="Rubriek">Criminaliteit en openbare orde (Veiligheid) Veiligheidsbeleid en defensie (NAVO)</item>
         <item attribuut="Trefwoorden">Afghanistan Terrorisme Vrede en veiligheid</item>
         <item attribuut="Vindplaats">Kamervragen met antwoord 2002-2003, nr. 1364, Tweede Kamer</item>
         <item attribuut="Vraagnr_bij_indiening">2020310900</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-06-03</item>
         <item attribuut="Datum_indiening">2003-04-28</item>
         <item attribuut="Document-id">KVR17869</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2847" allpagenumbers="2847 2848" vetnummer="2020310900" code="0203tkkvr1364" lopendefooter="Tweede Kamer, vergaderjaar 2002–2003, Aanhangsel" filenaam="KVR17869" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1364" onderwerp="" indiendatum="2003-04-28">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2003-06-3">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel <voetnoot nummer="1"/>«ISAF and its future in Afghanistan» van Dr. Farooq Azam, president van het Afghanistan Studies Forum? </vraag>
      <vraag nummer="2">Hoe beoordeelt u de analyse van toenemende onveiligheid in Afghanistan en mogelijke conflicten tussen ISAF en de acties van Amerikaanse militaire eenheden tegen de Taliban? </vraag>
      <vraag nummer="3">Is bij u informatie bekend over bewapening van warlords door de Verenigde Staten om hen te helpen bij de jacht op Taliban-/Al Qaeda leden? Zo ja, hoe ziet u dit in relatie tot de taak van ISAF en het creëren van veiligheid in Afghanistan? </vraag>
      <vraag nummer="4" voetnoot="2">Herinnert u zich uw antwoord dat u «de Provincial Reconstruction Teams niet principieel afwijst, maar dat er nog veel vragen over bestaan?» <voetnoot nummer="2"/>
      </vraag>
      <vraag nummer="5">Heeft u inmiddels meer informatie over de PRT’s? Zo ja, hoeveel van dit soort teams zijn reeds actief en waar, en wat is hun mandaat en taakopvatting? Zo neen, waarom niet? </vraag>
      <vraag nummer="6">Bent u bereid de Kamer een analyse te sturen van de veiligheidssituatie in Afghanistan, met daarin speciale aandacht voor voortzetting dan wel uitbreiding van ISAF, de verhouding tussen ISAF en Amerikaanse troepen en de rol van de PRT’s? Zo ja, op welke termijn? </vraag>
      <noten afkomstig="vraag">
         <noot nummer="1">www.panafghan.com </noot>
         <noot nummer="2" documenttype="Kamerstuk" kamerstuk-id="27 925" documentnummer="89">Kamerstuk 27 925, nr. 89</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In vergelijking met anderhalf jaar geleden is de situatie in Afghanistan sterk verbeterd. Desondanks blijft de veiligheidssituatie, zoals ook uit het genoemde artikel blijkt, kwetsbaar. Regionale en lokale leiders blijven op gespannen voet staan met elkaar en met de overgangsregering. Het streven naar staatsvorming en de opbouw van centrale veiligheidsstructuren versterkt de bestaande animositeit. De taak van ISAF is om de overgangsregering in Kaboel en directe omgeving bij te staan bij het scheppen en handhaven van een veilige situatie. Er is in het akkoord van Bonn in december 2001 bewust gekozen voor een bescheiden internationale presentie. Uitgangspunt was het «ownership» duidelijk bij de Afghanen te laten, mede vanwege de Afghaanse gevoeligheden en de militaire mogelijkheden ter plaatse. In het genoemde artikel wordt overigens een verkeerd beeld geschetst van het mandaat van ISAF. Terwijl de operatie Enduring Freedom in een groot deel van Afghanistan is begonnen met op stabilisatie gerichte operaties, onder meer in de vorm van Provincial Reconstruction Teams, vergt de aanwezigheid van Al Qa’ida en Taliban in de zuidoostelijke provincies van Afghanistan nog steeds directe actie van de coalitie-troepen. Zonder deze blijvende alertheid in de strijd tegen Al Qa’ida en Taliban zou deze aanwezigheid nadrukkelijker een veiligheidsrisico kunnen gaan vormen, ook voor Kaboel en directe omgeving. Wat dat betreft zijn ISAF en de operatie Enduring Freedom complementair. Vanzelfsprekend wordt in goed overleg voorkomen dat de activiteiten van beide operaties met elkaar in strijd raken. Zoals bekend beschikt US Central Command om deze reden over de «authority to deconflict». In praktijk is het niet nodig gebleken van deze bevoegdheid gebruik te maken, omdat vertegenwoordigers van US Central Command, de Afghaanse overgangsregering en ISAF hun activiteiten met elkaar coördineren. </antwoord>
      <antwoord nummer="3">Het is dezerzijds alleen bekend dat de VS tijdens de strijd tegen het Taliban-regime, in het najaar van 2001, krijgsheren hebben gesteund die deel uitmaakten van de zogenaamde Noordelijke Alliantie. De militaire steun van de Noordelijke Alliantie is van groot belang geweest voor het verloop van de operatie Enduring Freedom. Door de laatste verzetshaarden op te ruimen en hergroepering van Al Qai’da en Taliban te voorkomen blijft deze operatie bijdragen aan de stabilisering van Afghanistan en de uitvoering van het akkoord van Bonn. ISAF heeft niet tot taak veiligheid in geheel Afghanistan (zie ook onder 2) te creëren. Deze verantwoordelijkheid is in het akkoord van Bonn uitdrukkelijk voorbehouden aan de Afghanen zelf. </antwoord>
      <antwoord nummer="4">Ja. </antwoord>
      <antwoord nummer="5">De Provincial Reconstruction Teams richten zich op het vergroten van de invloed van het Afghaanse centrale gezag buiten Kaboel en omgeving, het bevorderen van een verbetering in de veiligheidssituatie en het faciliteren en stimuleren van wederopbouwactiviteiten. Op deze manier trachten de PRT’s, rekening houdend met de bevoegdheden van UNAMA en de zelfstandigheid van de hulpverleningsorganisaties, bij te dragen aan het oplossen van de diepere oorzaken van regionale en lokale instabiliteit in Afghanistan. De PRT’s doen dit onder meer door de onderstaande activiteiten: – opbouwen van relaties met lokale autoriteiten; – wederopbouw van elementaire administratieve infrastructuur op regionaal en lokaal niveau; – monitoren van ontwikkelingen op veiligheidsgebied, mede ten behoeve van VN, IO’s en NGO’s; – waar mogelijk, de Afghaanse autoriteiten en UNAMA bijstaan bij de hervorming van de Afghaanse veiligheidsstructuren; – assisteren bij de coördinatie van civiel-militaire activiteiten. Hierbij wordt nauw contact gehouden met het centrale Afghaanse gezag, UNAMA en andere bij de wederopbouw betrokken organisaties. Alle projecten die door de PRT’s worden uitgevoerd vallen binnen de prioriteiten die door de Afghaanse overheid zijn gesteld. Dit generieke concept kan bij elk team worden aangepast aan de lokale omstandigheden en wordt bovendien voortdurend geëvalueerd. De teams bestaan hoofdzakelijk uit militairen, maken deel uit van operatie Enduring Freedom en worden aangestuurd door het coalitiehoofdkwartier in Bagram. Er zijn op dit moment drie PRT’s operationeel, te weten in Gardez, Bamian en Konduz. Het Verenigd Koninkrijk heeft besloten een PRT te leiden in Mazar-e-Sharif. Het streven van de VS is nog dit jaar PRT’s te beginnen nabij andere belangrijke steden in Afghanistan (Jalalabad, Kandahar, Herat en Parvan nabij Kabul). </antwoord>
      <antwoord nummer="6">De Kamer wordt regelmatig op de hoogte gehouden van de veiligheidsontwikkelingen in Afghanistan. In de bovenstaande antwoorden is de Kamer tevens geïnformeerd over de specifieke aspecten waarnaar thans wordt gevraagd. Indien daartoe aanleiding bestaat ontvangt u nadere informatie. </antwoord>
      <noten afkomstig="antwoord"/>
   </antwoorden>
</kvr>
