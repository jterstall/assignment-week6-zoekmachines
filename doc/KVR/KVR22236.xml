<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Binnenlandse Zaken en Koninkrijksrelaties over het bericht dat de AIVD slordig omgaat met bewijs rondom terrorisme. (Ingezonden 12 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22236
</item>
         <item attribuut="Inhoud">Vragen naar aanleiding van het bericht in De Volkskrant van 8 januari 2005, dat de AIVD in terrorisme-onderzoeken driekwart van de afgeluisterde telefoongesprekken van radicale moslims weggooit.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Strafrecht en strafprocesrecht (Justitiële documentatie en strafregisters) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Inlichtingen- en veiligheidsdiensten Justitiële documentatie Opsporingen Terrorisme</item>
         <item attribuut="Vindplaats">Kamervragen met antwoord 2004-2005, nr. 930, Tweede Kamer</item>
         <item attribuut="Vraagnr_bij_indiening">2040506190</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-02-14</item>
         <item attribuut="Datum_indiening">2005-01-12</item>
         <item attribuut="Document-id">KVR22236</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1975" allpagenumbers="1975 1976" vetnummer="2040506190" code="0405tkkvr930" lopendefooter="Tweede Kamer, vergaderjaar 2004–2005, Aanhangsel" filenaam="KVR22236" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="930" onderwerp="" indiendatum="2005-01-12">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-02-14">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht <voetnoot nummer="1"/>dat de AIVD in terrorisme-onderzoeken driekwart van de afgeluisterde telefoongesprekken van radicale moslims weggooit? </vraag>
      <vraag nummer="2">Op welke wijze worden telefoontaps en de informatie daaruit door de AIVD behandeld? Op welke wijze wordt de verkregen informatie na een telefoontap geselecteerd, bewerkt en opgeslagen dan wel vernietigd? Wie neemt daarover beslissingen? Kunnen vertalers zelf beslissen welke taps worden weggegooid? Bestaat er een registratiesysteem voor de wijze waarop telefoontaps zijn afgehandeld? Zo ja, kunt u aangeven of deze gang van zaken invloed heeft gehad op afgesloten of lopende terrorisme-onderzoeken, bijvoorbeeld de onderzoeken naar de Hofstadgroep? </vraag>
      <vraag nummer="3">Betekent dat dat er zich situaties hebben voorgedaan waarin mogelijkerwijze vitale informatie nimmer bij de operationele AIVD-ers terecht is gekomen? </vraag>
      <vraag nummer="4">Klopt het dat de AIVD geen zicht heeft op al het bewijsmateriaal dat uit telefoontaps te halen valt? Roept dat geen vraagtekens op bij de wijze waarop de AIVD gebruik maakt van haar bevoegdheid om telecommunicatiemiddelen af te luisteren? Vloeit uit de relatieve zwaarte van deze bevoegdheid niet voort dat alle verkregen informatie met de grootst mogelijke zorgvuldigheid onderzocht moet worden op relevantie en bruikbaarheid voor (op handen zijnde) operationele inlichtingen- en opsporingsactiviteiten? Zo neen, waarom niet? </vraag>
      <vraag nummer="5">Kunt u aangeven op welke wijze de controle op vertaalwerkzaamheden binnen de AIVD is geregeld? </vraag>
      <vraag nummer="6">Op welke wijze gaat u op korte termijn voorzien in verbeteringen terzake? </vraag>
      <noten afkomstig="vraag">
         <noot nummer="1" datum="2005-01-8" bron="De Volkskrant" titel="AIVD slordig met bewijs terrorisme">De Volkskrant, 8 januari 2005: «AIVD slordig met bewijs terrorisme»</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb kennisgenomen van het artikel in de Volkskrant van 8 januari jl., dat is gebaseerd op uitlatingen van de van schending van staatsgeheimen verdachte Outman Ben A. </antwoord>
      <antwoord nummer="2, 3, 5 en 6">De terrorisme- en andere onderzoeken van de AIVD vinden plaats in multidisciplinaire teams, die op een specifiek aandachtsgebied inlichtingen inwinnen. De verkregen informatie wordt bewerkt en geanalyseerd en vervolgens ter beschikking gesteld van instanties die daarmee in het belang van de nationale veiligheid maatregelen kunnen treffen. De door een team vergaarde informatie kan afkomstig zijn uit een telefoontap. Bij een telefoontap worden alle met een bepaald telefoonnummer gevoerde gesprekken vastgelegd op het tapsysteem van de AIVD. Doorgaans heeft slechts een beperkt deel van de met een telefoontap vastgelegde gesprekken relevantie voor het onderzoek in verband waarmee de tap is geplaatst. Het is de taak van een audiobewerker te bepalen welke gesprekken of delen daarvan van belang zijn voor het onderzoek. De audiobewerker vertaalt deze zonodig en legt ze schriftelijk vast. De selectie vindt plaats aan de hand van de teamopdracht en de daaraan gekoppelde onderzoeksvragen die regelmatig worden bijgesteld. Bij twijfel raadpleegt de audiobewerker een lid van zijn team of zijn teamhoofd. De niet-geselecteerde gesprekken blijven enige tijd op het tapsysteem bewaard omdat later, in samenhang met andere informatie, alsnog kan blijken dat de gesprekken van belang zijn. Sinds juli 2004 worden alle in het kader van terrorismeonderzoeken vastgelegde telefoongesprekken standaard 10 jaar bewaard. Het tapsysteem geeft aan welke gesprekken zijn uitgewerkt en welke niet. Omdat de bewerkingscapaciteit van de AIVD onvoldoende is kunnen niet alle taps onafgebroken worden uitgewerkt. Teams moeten prioriteiten stellen. Onder verantwoordelijkheid van het teamhoofd wordt bepaald welke taps op een bepaald moment worden uitgewerkt. Daarbij wordt rekening gehouden met de actuele operationele omstandigheden en de verwachte opbrengsten van een tap. Het teamhoofd en het teamproces waarbinnen het uitwerken van telefoontaps plaatsvindt moeten de kwaliteit daarvan garanderen. Audiobewerkers doen hun werk in nauw onderling overleg. Verder werken zij samen met bewerkers, die de uitgewerkte telefoongesprekken in hun samenhang evalueren. Bovendien worden audiobewerkers bij ziekte of vakantie waar mogelijk vervangen. Doet een audiobewerker zijn werk niet goed dan zal dat opvallen. Dit neemt niet weg dat een kwaadwillende audiobewerker gedurende enige tijd relevante informatie kan achterhouden. Ik zal de commissie voor de Inlichtingen- en Veiligheidsdiensten berichten in hoeverre AIVD-onderzoeken in de onderhavige situatie mogelijk schade hebben opgelopen. Daarbij zal ik tevens ingaan op mogelijkheden om het risico dat telefoontaps niet goed worden uitgewerkt te reduceren </antwoord>
      <antwoord nummer="4">Allereerst dient te worden opgemerkt dat het terrorismeonderzoek van de AIVD tot doel heeft aanslagen te voorkomen. De telefoontaps van de AIVD worden dan ook met dit oogmerk geplaatst en zijn niet gericht op de opsporing en vervolging van strafbare feiten. Dat neemt niet weg dat de AIVD nauwlettend in het oog houdt of er informatie wordt verkregen die tevens van belang kan zijn voor de opsporing en vervolging van terroristen. Dergelijke informatie wordt gemeld aan het Openbaar Ministerie. Verder is het niet alleen uit een oogpunt van rechtstatelijkheid maar zeker ook voor een effectieve bestrijding van het terrorisme, zowel waar het gaat om het voorkomen van aanslagen als het opsporen en vervolgens van daders, van het grootste belang dat telefoontaps zorgvuldig worden uitgewerkt. Er zullen echter altijd prioriteiten moeten worden gesteld. Dit betekent dat niet alle lopende taps onafgebroken kunnen worden uitgewerkt. Bij de te maken keuzes wordt de grootst mogelijke zorgvuldigheid betracht. </antwoord>
      <noten afkomstig="antwoord"/>
   </antwoorden>
</kvr>
