<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Ross-van Dorp (beiden CDA) aan de minister voor Grote Steden- en Integratiebeleid en de ministers van Justitie en van Onderwijs, Cultuur en Wetenschappen over wapenbezit onder middelbare scholieren. (Ingezonden 17 maart 1999); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9169
</item>
         <item attribuut="Inhoud">Vragen over beleid tegen geweld en wapengebruik op scholen voor voortgezet onderwijs.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Voortgezet onderwijs (Leerlingen) Welzijn (Jeugdigen)</item>
         <item attribuut="Trefwoorden">Jeugdcriminaliteit Leerlingen Mishandeling Voortgezet onderwijs Wapens</item>
         <item attribuut="Vindplaats">Kamervragen met antwoord 1998-1999, nr. 1194, Tweede Kamer</item>
         <item attribuut="Vraagnr_bij_indiening">2989909680</item>
         <item attribuut="Afkomstig_van">Grote Steden- en Integratiebeleid Justitie Binnenlandse Zaken en Koninkrijksrelaties Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-03-17</item>
         <item attribuut="Document-id">KVR9169</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2445" allpagenumbers="2445 2446 2447" vetnummer="2989909680" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9169" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1194" onderwerp="" indiendatum="1999-03-17">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Ross-van Dorp</vrager>
         <vraagt-aan>de minister voor Grote Steden- en Integratiebeleid en de ministers van Justitie en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-04-16">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de ministers van Justitie van Binnenlandse Zaken en Koninkrijksrelaties en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt u kennisgenomen van berichten over wapenbezit onder middelbare scholieren? <voetnoot nummer="1"/>
      </vraag>
      <vraag nummer="2" voetnoot="2">Blijkt uit in opdracht van de gemeente Amsterdam verricht onderzoek dat ca. 1/3 van de scholieren en 1/5 van de docenten op middelbare scholen in Amsterdam West en -Oost slachtoffer is van grof fysiek en/of psychisch geweld? <voetnoot nummer="2"/>
      </vraag>
      <vraag nummer="3">Is het u bekend dat 40% van de scholieren op de onderzochte scholen in Amsterdam West en -Oost aangeeft zelf een of meerdere zware overtredingen te hebben begaan? </vraag>
      <vraag nummer="4">Zit in Amsterdam ca. 10% van de leerlingen in het voortgezet onderwijs gewapend in de klas? Heeft de hoofstedelijke politie een inventarisatie gehouden? </vraag>
      <vraag nummer="5">Draagt in Rotterdam 1/3 van de derde klassers in het voortgezet onderwijs wel eens een wapen? </vraag>
      <vraag nummer="6">Heeft in Rotterdam bijna de helft van de scholieren in het voortgezet onderwijs zich schuldig gemaakt aan (grof) fysiek geweld? </vraag>
      <vraag nummer="7">Wat vindt u van de in de vragen 2 t/m 6 geschetste situatie? Welk beleid voert u, of welke plannen zijn er in ontwikkeling om die situatie ten positieve te keren? </vraag>
      <vraag nummer="8">Heeft burgemeester Patijn van Amsterdam een wapenverbod afgekondigd? Zijn in Rotterdam gemeente, politie en tientallen middelbare scholen samen een campagne begonnen om het wapenbezit drastisch terug te brengen? </vraag>
      <vraag nummer="9">Hoe is het landelijk beleid om het bezit van wapens onder scholieren terug te dringen? Is er overleg gevoerd met grote gemeenten c.q. VNG en de onderwijsorganisaties? </vraag>
      <vraag nummer="10" voetnoot="2 3">Deelt u de mening van de Amsterdamse onderwijswethouder Van der Aa dat de cijfers uit het in de vragen <voetnoot nummer="2"/>en <voetnoot nummer="3"/>bedoelde onderzoek niet veel zullen afwijken van cijfers in andere delen van Amsterdam of elders in het land? Zo neen, hoe liggen dan de cijfers elders volgens u? </vraag>
      <vraag nummer="11" voetnoot="3">Zijn er volgens u aanwijzingen dat buiten de Randstad het niet te tolereren jeugdgedrag angstaanjagende vormen aanneemt? <voetnoot nummer="3"/>Zo ja, wat is uw mening hierover en welke actie gaat u hiertegen ondernemen? </vraag>
      <vraag nummer="12">Houden – naar aanleiding van het gestelde onder vraag 11 – scholen politie-incidenten binnenkamers? Zo ja, welk beleid voert u in dezen? </vraag>
      <vraag nummer="13">Bent u van mening dat er, behalve een beleid tegen geweld en wapengebruik op scholen in de grote steden, ook een beleid tegen wapens en geweld op scholen op het platteland ontwikkeld zou moeten worden? Zo ja, welke aanzetten gaat u daartoe geven? </vraag>
      <noten afkomstig="vraag">
         <noot nummer="1" datum="1999-03-8" bron="Zie BN/De Stem: " titel="Geweld op school is een weerslag van het leven daarbuiten">Zie BN/De Stem: «Geweld op school is een weerslag van het leven daarbuiten», 8 maart 1999</noot>
         <noot nummer="2" datum="1999-03-13" bron="NOS Teletekstbericht pagina 106">NOS Teletekstbericht pagina 106, 13 maart 1999</noot>
         <noot nummer="3" titel="Om de Randstad staan geen hekken, dus moet wapenbezit, drugshandel crimineel en ander niet te tolereren jeugdgedrag ook in de rest van het land angstaanjagende vormen aannemen. Of houden politie en scholen daar angstvallig incidenten binnenkamers om het imago van een school niet te beschadigen">In het krantenartikel staat o.a. de volgende passage: «Om de Randstad staan geen hekken, dus moet wapenbezit, drugshandel crimineel en ander niet te tolereren jeugdgedrag ook in de rest van het land angstaanjagende vormen aannemen. Of houden politie en scholen daar angstvallig incidenten binnenkamers om het imago van een school niet te beschadigen»</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2 t/m 4">De minister van Onderwijs, Cultuur en Wetenschappen heeft inmiddels op verzoek van de voorzitter van de vaste commissie voor Onderwijs, Cultuur en Wetenschappen van uw Kamer de bedoelde onderzoeksrapportage over geweld op scholen in Amsterdam separaat aan uw Kamer gezonden. De correcte percentages treft u in deze rapportage aan. In aanvulling daarop kunnen wij melden dat de hoofdstedelijke politie geen inventarisatie heeft gehouden met betrekking tot het wapenbezit onder middelbare scholieren. De politie is echter wel op de hoogte van wapenbezit onder scholieren naar aanleiding van gemelde incidenten dan wel op grond van gesprekken met schoolleiders. </antwoord>
      <antwoord nummer="5">Uit de Rotterdamse Jeugdmonitor (oktober 1998; onderzoek van de GGD Rotterdam en omstreken onder derdeklassers van het voortgezet onderwijs) blijkt dat 32% van de ondervraagde leerlingen wel eens een wapen bij zich draagt; dit percentage is opgebouwd uit de volgende antwoordcategorieën: af en toe: 21%, alleen als ik uit ga: 3%, bijna elke dag: 4% en elke dag: 4%. 69% zegt nooit een wapen te dragen. </antwoord>
      <antwoord nummer="6">Het is ons niet bekend dat bijna de helft van de scholieren in het voortgezet onderwijs in Rotterdam zich schuldig zou maken aan (grof) fysiek geweld. Uit de Rotterdamse Jeugdmonitor is dit niet gebleken. </antwoord>
      <antwoord nummer="7 en 9">Wij nemen de problematiek van wapenbezit en geweld op scholen serieus. Wij hebben op allerlei terreinen activiteiten in gang gezet die erop gericht zijn om geweldscriminaliteit, ook in en rondom scholen, te voorkomen en terug te dringen. Wij noemen daarbij – de uitvoering van de aanbevelingen van de Commissie Van Montfrans, waarin nadruk ligt op de integrale aanpak en op het vroegtijdig, snel en consequent reageren op probleemgedrag van jeugdigen, een en ander met een belangrijke regisserende en coördinerende rol voor de gemeentebesturen; – de maatregelen die in de kabinetsnotitie «Geweld op straat» van februari 1998 zijn aangekondigd; met name van belang daarin zijn de convenanten tussen gemeentebestuur, horeca en politie. In de door de minister van Justitie toegezegde voortgangsnotitie «Geweld op straat» zal hier verder op worden ingegaan; – de landelijke campagne «De veilige school» die scholen instrumenten aanreikt om te werken aan de veiligheid op scholen. Het duidelijk vastleggen van wat wel en niet hoort in een schoolreglement en het consequent hanteren van deze regels maken hier onderdeel van uit. Ook is het van belang dat de school het schoolklimaat verbetert. Het meten van de situatie op school is een noodzakelijke basis voor effectief beleid. Deze campagne is bij de start onderwerp van gesprek geweest in het Onderwijsoverleg over primair en voortgezet onderwijs, waarvan de onderwijsorganisaties deel uit maken. Daarnaast melden wij dat de VNG een actieprogramma inzake geweld heeft opgesteld. Uit het bovenstaande blijkt dat wij een samenhangende, integrale aanpak van dit probleem voor ogen hebben, die er primair op gericht is de problemen te voorkomen. Bij die aanpak stellen wij ten eerste de coördinerende en regisserende rol van het lokale bestuur centraal. Ten tweede zien wij de betrokkenheid van de verschillende maatschappelijke partijen (zoals de onderwijsinstellingen) als noodzakelijke voorwaarde. Ten derde leggen wij de nadruk op een vroegtijdige en snelle aanpak. Deze invalshoek geldt ook in de meer specifieke pilotprojecten die op dit moment in zeven gemeenten worden uitgevoerd in het kader van de nota Criminaliteit en Integratie Etnische Minderheden (CRIEM). De bedoelde aanpak is ook neergelegd in de doorstartconvenanten die het rijk eind vorig jaar met de 25 grote steden heeft afgesloten en waarin is opgenomen dat de huidige programma’s rondom jeugd en veiligheid met kracht zullen worden voortgezet. De steden zullen hun aanpak van de bedoelde problemen inbedden in hun ontwikkelingsprogramma’s; die vormen vervolgens weer de basis voor de afspraken op maat die voor het eind van het jaar met de individuele steden zullen worden gemaakt. Het spreekt voor zich dat ieder van de steden de aanpak zal toesnijden op de omvang en de aard van de problemen zoals zij zich lokaal voordoen. Eenzelfde constatering past voor het integrale veiligheidsbeleid van de steden. Ook het «Bestuursakkoord nieuwe stijl» (BANS) dat begin maart van dit jaar is afgesloten bevat afspraken over jeugd, veiligheid en geweld. Dit akkoord is afgesloten tussen het rijk, de VNG en het IPO. Op grond van dit akkoord zullen de komende jaren ter zake nadere beleidsinspanningen worden geformuleerd en tot uitvoering gebracht. </antwoord>
      <antwoord nummer="8">Uit informatie van het Openbaar Ministerie Amsterdam blijkt dat de burgemeester van Amsterdam géén wapenverbod heeft afgekondigd. De Amsterdamse driehoek heeft bepaald dat wapenbezit in de binnenstad teruggedrongen dient te worden. Naar aanleiding van het toenemende geweld worden door samenwerking van Openbaar Ministerie, politie en bestuur maatregelen getroffen die het wapenbezit moeten terugdringen. In Rotterdam is op 19 november 1998 de campagne «Op onze school zijn alle wapens verboden» gestart. De campagne richt zich op uniformering van de regels op scholen en op de kwaliteit van het veiligheidsbeleid in scholen. </antwoord>
      <antwoord nummer="10">Uit het landelijk onderzoek uit 1994 van T. Mooij (Leerlinggeweld in het voortgezet onderwijs, ITS. Nijmegen) bleek dat in de periode september 1992 – maart 1993 15% van de leerlingen slachtoffer was geworden van fysiek geweld, en 43% slachtoffer van (im)materieel geweld. 51% van de leerlingen maakt zich schuldig aan storend schoolgedrag, 7% aan materieel geweld en 15% aan fysiek gepland geweld. Uit dit onderzoek bleek voorts dat 25% van de leerlingen wel eens een wapen mee naar school nam. Uit het landelijke Scholierenonderzoek 1996 (NIBUD) bleek dat 11% regelmatig een wapen mee naar school nam. Deze cijfers zijn ook opgenomen in de rapportage Jeugd 1997 van het SCP (Rijswijk, 1998). Momenteel wordt onderzocht hoe de situatie in andere delen van Amsterdam is. Uit de onderzoeksnotitie van het WODC over de ontwikkeling van de jeugdcriminaliteit in de periode 1980–1996 (WODC onderzoeksnotitie 1998/5; verschenen in januari 1999) blijkt dat als het gaat om het dragen van wapens in de grote stad de percentages iets hoger liggen dan in andere delen van het land (dit betreft in ongeveer de helft van de gevallen een zakmes). </antwoord>
      <antwoord nummer="11">Het is reeds langer bekend dat er sprake is van een tendens van verharding van jeugddelicten en een toename van het geweldsgebruik onder jongeren. De Integrale Veiligheidsrapportage (IVR 1998) nuanceert deze gegevens echter onmiddellijk: hoewel er inderdaad sprake is van een stijging van het aantal justitiecontacten met jongeren, is het onduidelijk of de oorzaak hiervan is gelegen in een werkelijke toename van de jeugdcriminaliteit of dat zij het gevolg is van grotere aandacht hiervoor in het kader van een «vroegtijdige, snelle en consequente» aanpak. In de onderzoeksnotitie van het WODC en de rapportage Jeugd 1997 van het SCP wordt hierop ook gewezen. Uit de reeds eerder genoemde WODC rapportage blijkt dat jongeren die op het (verstedelijkte) platteland wonen of in een kleine of grote stad weinig van elkaar verschillen op het punt van zelfgerapporteerde delinquentie. Ook al vallen daarin op onderdelen kleine verschillen te constateren (zie vraag 10). In het kader van het beleidsprogramma Jeugd en Veiligheid zijn in de grote steden maatregelen getroffen. Daarnaast hebben het laatste jaar beleidsintensiveringen plaatsgevonden in het kader van de bestrijding van geweld op straat (notitie «Maatregelen ter voorkoming en bestrijding van geweld op straat, ministerie van Justitie, februari 1998). </antwoord>
      <antwoord nummer="12">Het beleid van het kabinet is erop gericht dat incidenten op scholen die aan de politie gemeld moeten worden niet binnenskamers blijven. Een van de doelstellingen van het lokaal veiligheidsbeleid is een goede samenwerking tussen scholen en politie. De doelstellingen van de campagne «De Veilige School» sluiten hierbij aan. In de praktijk is een verandering ten goede te constateren. De samenwerking tussen scholen en politie wordt veelal gestimuleerd door lokale veiligheidsconvenanten of door adoptie van scholen door de politie. Ook bij de aanwending van extra gelden voor de bestrijding van jeugdcriminaliteit door de politie, de zogenaamde Bolkesteingelden, wordt door de politie veel nadruk gelegd op de intensivering van de contacten tussen politie en scholen. </antwoord>
      <antwoord nummer="13">Binnen de in 1995 gestarte campagne «De veilige school» zijn op landelijk niveau instrumenten ontwikkeld die benut kunnen worden door alle scholen voor voortgezet onderwijs in Nederland. Scholen zijn zelf verantwoordelijk voor het veiligheidsbeleid op school, dat beschouwd kan worden als een onderdeel van het kwaliteitsbeleid van de school. </antwoord>
      <noten afkomstig="antwoord"/>
   </antwoorden>
</kvr>
