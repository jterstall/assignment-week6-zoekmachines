<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kamp en Nicolaï (beiden VVD) aan de minister van Binnenlandse Zaken en Koninkrijksrelaties en de minister en staatssecretaris van Justitie over illegaal verblijf op Schiphol. (Ingezonden 20 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14346
</item>
         <item attribuut="Inhoud">Indieners informeren naar mogelijke overlast en veiligheidsrisico's voor reizigers en werknemers op de luchthaven.</item>
         <item attribuut="Rubriek">Criminaliteit en openbare orde (Handhaving openbare orde) Verkeer, vervoer en waterstaat (Luchtvaartterreinen) Welzijn (Vreemdelingen en asielzoekers)</item>
         <item attribuut="Trefwoorden">Openbare orde en veiligheid Schiphol Vreemdelingen</item>
         <item attribuut="Vindplaats">Kamervragen met antwoord 2001-2002, nr. 35, Tweede Kamer</item>
         <item attribuut="Vraagnr_bij_indiening">2000112510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
            <persoon partij="VVD">Nicolaï</persoon>
         </item>
         <item attribuut="Datum_reaktie">2001-09-25</item>
         <item attribuut="Datum_indiening">2001-06-20</item>
         <item attribuut="Document-id">KVR14346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="69" allpagenumbers="69 70" vetnummer="2000112510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14346" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="35" onderwerp="" indiendatum="2001-06-20">
         <vrager partij="VVD" oorsprong="parlement">Kamp</vrager>
         <vrager partij="VVD" oorsprong="parlement">Nicolaï</vrager>
         <vraagt-aan>de minister van Binnenlandse Zaken en Koninkrijksrelaties en de minister en staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-09-25">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is uit een inventarisatie gebleken dat ongeveer 200 personen een vaste verblijfplaats hebben op Schiphol waaronder ongeveer 65 illegalen? <voetnoot nummer="1"/>
      </vraag>
      <vraag nummer="2">Veroorzaken deze personen overlast voor reizigers en werknemers op de luchthaven? </vraag>
      <vraag nummer="3">Brengt hun aanwezigheid veiligheidsrisico’s voor reizigers en werknemers met zich mee? </vraag>
      <vraag nummer="4">Deelt u de opvatting dat op korte termijn een eind gemaakt moet worden aan de overlast en de veiligheidsrisico’s en dus aan het verblijf van deze personen op Schiphol? Wat gaat u doen om dat te bereiken? </vraag>
      <vraag nummer="5">Komt het voor dat op Schiphol verblijvende illegalen na het opmaken van een proces-verbaal wegens misdrijven als bedreiging, beroving, diefstal of inbraak worden heengezonden en dus hun illegaal verblijf voortzetten? Zo ja, hoe vaak komt dat voor? </vraag>
      <vraag nummer="6">Deelt u de opvatting dat op korte termijn een eind gemaakt moet worden aan het op vrije voeten stellen van criminele illegalen? Wat gaat u doen om dat te bereiken? </vraag>
      <noten afkomstig="vraag">
         <noot nummer="1" datum="2001-06-16" bron="Telegraaf">Telegraaf, 16 juni 2001</noot>
      </noten>
   </vragen>
   <antwoorden aantal="4">
      <antwoord nummer="1">De Koninklijke Marechaussee (Kmar) heeft een lijst opgesteld met daarop ca. 200 personen die in de afgelopen periode zijn aangehouden op Schiphol. Deze lijst is aan de vreemdelingendienst overgelegd voor nader onderzoek. </antwoord>
      <antwoord nummer="2 en 3">Ja. </antwoord>
      <antwoord nummer="4">Ja. Op Schiphol is eind 2000 het zogenaamde «Veiligheidsoverleg» ingesteld. Aan dit overleg nemen de volgende organisaties deel: Amsterdam Airport Schiphol (AAS), Airport Security, de gemeente Haarlemmermeer, de Kmar, de Nederlandse Spoorwegen (NS), de Spoorwegpolitie van het Korps Landelijke Politiediensten en het Openbaar Ministerie Haarlem. De vreemdelingendienst van de politieregio Kennemerland neemt deel aan dit overleg voor het aspect van illegale vreemdelingen op Schiphol. Het voorzitterschap van het overleg is in handen van de Kmar. De aanbevelingen die uit dit overleg zijn voortgekomen zijn enkele weken geleden vastgesteld in het driehoeksoverleg. Uitgangspunt van deze aanpak is de gezamenlijke wens om het probleem van overlast van dak- en thuislozen op Schiphol aan te pakken. Bij de gezamenlijke aanpak moet onderscheid worden gemaakt in enerzijds handhaving van de regels en anderzijds opvang van de doelgroep op grond van medisch-sociale behoeften. De gekozen aanpak bestaat uit drie instrumenten, te weten a) juridische beleidsinstrumenten en maatregelen, b) opvang en begeleiding en c) organisatorische beleidsinstrumenten. Deze zullen hieronder kort worden beschreven. Ad a) Met betrekking tot de strafrechtelijke aanpak kan het volgende worden opgemerkt. Door deelname aan het Veiligheidsoverleg vindt een betere afstemming tussen betrokken partijen plaats. Om duidelijkheid te scheppen tussen de Kmar en Airport Security is er een matrix gemaakt waarin staat in welke gevallen de luchthaven als eerste optreedt (overtreding huisregels) en in welke gevallen de Kmar (strafbare feiten). Verder wordt ervaring opgedaan met het werken met artikel 46 APV (alcoholverbod) en met het werken van de bestuursrechtelijke verblijfsontzetting voor de duur van 7 dagen op grond van artikel 11 van de APV van de gemeente Haarlemmermeer. Voor de vreemdelingrechtelijke maatregelen verwijs ik graag naar het antwoord op vraag 6. Ad b) Over de opvang en begeleiding van daklozen vindt overleg plaats tussen de gemeente Amsterdam, de gemeente Haarlemmermeer, de NS en AAS. In dit overleg wordt onder andere gesproken over de wijze waarop aan deze mensen steun kan worden verleend. De gemeente Haarlemmermeer valt voor wat betreft de opvang van deze personen onder het werkingsgebied van de «centrumgemeente» Amsterdam waar het beleidsmatig zwaartepunt van de opvang en de subsidie ligt. Het Openbaar Ministerie neemt geen deel aan dit overleg. Wel worden de besproken onderwerpen en de stand van zaken regelmatig teruggekoppeld in het hiervoor genoemde «Veiligheidsoverleg». Ad c) Wat de organisatorische aspecten betreft gaat het met name om zaken die de onderlinge communicatie tussen de verschillende handhavers kunnen verbeteren, zoals het instellen van een wijkagent van de Kmar en een vaste groep van Airport Security die de contacten met dak- en thuislozen onderhouden. </antwoord>
      <antwoord nummer="5 en 6">Ja, ik deel de opvatting dat een eind moet worden gemaakt aan het op vrije voeten stellen van criminele illegalen. Het is niet bekend hoe vaak deze illegalen in het verleden werden heengezonden omdat dit niet apart werd geregistreerd. Inmiddels zijn tussen de Kmar en de vreemdelingendienst op Schiphol nadere werkafspraken gemaakt. Indien een vreemdeling op Schiphol een strafbaar feit pleegt en wordt aangehouden door de Kmar wordt dit per fax gemeld aan de Vreemdelingendienst. Indien geen gronden meer zijn voor strafrechtelijke vrijheidsberoving wordt contact opgenomen met de VD. De VD stelt vervolgens de identiteit, nationaliteit en verblijfsrechtelijke status vast en beziet of – indien het een illegaal betreft – de maatregel van vreemdelingenbewaring ter fine van uitzetting kan worden opgelegd. Evenwel moet onder ogen worden gezien dat een sluitende aanpak inzake deze problematiek nagenoeg onmogelijk is. De inspanningen op dit terrein dienen zich voornamelijk te richten op deze onderlinge samenwerking en de uitvoering van de gezamenlijke aanpak en werkafspraken zoals hiervoor genoemd. Verder wil ik graag verwijzen naar de brief aan de Tweede Kamer van 20 april 2000 inzake de bestrijding van criminele en illegale vreemdelingen, kamerstuk 19 673 nr. 523. In deze zgn. Vris-brief is een aantal maatregelen aangekondigd die een bijdrage kunnen leveren ter bestrijding van illegaal verblijf. Het gaat daarbij onder andere om a) de geïntensiveerde samenwerking tussen de verschillende uitvoerende diensten (OM, IND, VD etc.), b) het komen tot geautomatiseerde informatieuitwisseling, en c) het reeds tijdens de strafrechtelijke detentie starten met de uitzettingsprocedure. </antwoord>
      <noten afkomstig="antwoord"/>
   </antwoorden>
</kvr>
