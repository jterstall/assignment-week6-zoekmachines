<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over kokervisie. (Ingezonden 26 juni 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14065
</item>
         <item attribuut="Inhoud">Vragen over het nieuwe geneesmiddel Sabril, een geneesmiddel voor epilepsie, dat kennelijk een ernstige bijwerking aan het netvlies, 'kokervisie', heeft. De vragen betreffen met name de lange procedure die voorafgegaan zou zijn aan vermelding van de bijwerking in de bijsluiter, wat kennelijk tot blijvende gezichtsschade bij gebruikers van het middel heeft geleid.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2000-2001, nr. 1521, Tweede Kamer</item>
         <item attribuut="Vraagnr_bij_indiening">2000112750</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-07-17</item>
         <item attribuut="Datum_indiening">2001-06-26</item>
         <item attribuut="Document-id">KVR14065</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3171" allpagenumbers="3171 3172 3173" vetnummer="2000112750" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14065" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1521" onderwerp="" indiendatum="2001-06-26">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-07-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Is het u bekend dat bij een op de drie gebruikers van het nieuwe geneesmiddel voor epilepsie dat in 1989 op de markt kwam, Sabril, een ernstige bijwerking aan het netvlies, namelijk «kokervisie» voorkomt? <voetnoot nummer="1"/>
      </vraag>
      <vraag nummer="2">Is het u bekend dat de fabrikant al in 1990 de eerste meldingen kreeg over deze bijwerking, dat vervolgens deze bijwerking duidelijk uit een onderzoek in Southampton naar voren kwam en in september 1995 aan de fabrikant is gemeld en dat in januari 1997 een publicatie in BMJ melding maakte van drie patiënt-gebruikers met deze oogafwijking, gevolgd door meer meldingen oplopend tot meer dan 100 na 1 jaar? </vraag>
      <vraag nummer="3">Is het juist dat pas in februari 1998 het College ter Beoordeling van Geneesmiddelen heeft geadviseerd gezichtsmetingen te doen bij patiënten en dat de Nederlandse licentiehouder pas in mei 1998 de bijwerking meldt bij de neurologen en dat pas in september 1999 deze bijwerking in de bijsluiter is opgenomen? </vraag>
      <vraag nummer="4">Deelt u de mening dat zeker bij zo’n veel voorkomende bijwerking het zeer vreemd is dat het zo lang heeft moeten duren voordat de fabrikant aan de bel trok? </vraag>
      <vraag nummer="5">Is het voorts juist dat de licentiehouder pas eind 1996 het College ter Beoordeling van Geneesmiddelen heeft geïnformeerd over deze bijwerking? Zo ja, had de licentiehouder het college niet al bij de eerste meldingen in 1990, en zeker na de onderzoeksresultaten uit 1995, moeten informeren? </vraag>
      <vraag nummer="6">Indien het College in 1996 is geïnformeerd, hoe kan het dan dat het nog tot september 1999 duurde voordat de bijwerking op de bijsluiter werd gemeld? </vraag>
      <vraag nummer="7">Deelt u de mening dat er zo snel mogelijk duidelijkheid en openheid moet komen over, zeker ernstige, bijwerkingen in het belang van de patiënt-gebruikers? </vraag>
      <vraag nummer="8">Erkent u dat het in het voorbeeld van Sabril erg lang heeft geduurd, hetgeen heeft geleid tot gezichtsschade bij gebruikers die, indien ze van deze bijwerking op de hoogte waren geweest, het middel mogelijk niet hadden genomen? Zo ja, bent u bereid dit proces te versnellen, en op welke manier kunt u de positie van consumenten versterken? </vraag>
      <vraag nummer="9">Zou er overgegaan kunnen worden tot verplichte melding van bijwerkingen aan Lareb? Zo nee, waarom niet? </vraag>
      <vraag nummer="10" voetnoot="2">Wat kunt u doen om meer greep te krijgen op de onafhankelijkheid van post-marketingonderzoeken? <voetnoot nummer="2"/>
      </vraag>
      <vraag nummer="11">Bent u bereid het College ter beoordeling van Geneesmiddelen meer middelen te geven tot krachtdadiger optreden, zodat alle meldingen aan de fabrikant ook direct bij het College terecht komen, en het College zelf onderzoek kan instellen met als uiterste mogelijkheid de registratie tijdelijk in te trekken? </vraag>
      <vraag nummer="12">Bent u bereid een wettelijke verplichting in te stellen voor het College, om deze te verplichten gegevens die ze ontvangt bij en na registratie van nieuwe geneesmiddelen te openbaren, zoals het College u pas in een brief heeft gevraagd? </vraag>
      <noten afkomstig="vraag">
         <noot nummer="1" datum="2001-06-23" bron="Argos">Argos, 23 juni 2001</noot>
         <noot nummer="2" datum="2001-06-21" bron="Ongemakkelijke minnaars, SP, juni 2001; Inspectierapport, wijziging WOG, nr. 10; Zembla">Ongemakkelijke minnaars, SP, juni 2001; Inspectierapport, wijziging WOG, nr. 10; Zembla, 21 juni 2001</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja, met dien verstande dat uit gegevens van het College ter Beoordeling van Geneesmiddelen (CBG) blijkt dat de fabrikant pas in 1992 de eerste twee meldingen kreeg over deze bijwerking. </antwoord>
      <antwoord nummer="3">Ja, met dien verstande dat de product informatie (IB-tekst) met betrekking tot de bijwerking en het adviseren van gezichtsveldmetingen op 17 maart 1998 voor het eerst in Europees verband is aangepast en dat op dat moment tevens de bijsluiter is gewijzigd. In september 1999 is de productinformatie nogmaals gewijzigd naar aanleiding van een herevaluatie van Sabril door het wetenschappelijk comité van het Europese geneesmiddelenbureau (EMEA), het Comité voor farmaceutische specialiteiten (CPMP). </antwoord>
      <antwoord nummer="4 en 5">Het was in eerste instantie niet geheel duidelijk dat het om een bijwerking van Sabril ging, noch dat het om een dergelijk vaak voorkomende bijwerking ging. Het onderzoek uit Southampton van 1995 leverde de hypothese op dat gezichtsvelddefecten een bijwerking van Sabril konden zijn en stelde dat verder onderzoek nodig was. De fabrikant heeft eind 1995 bij het indienen van een zogenaamde Periodic Safety Update Report aan het CBG toegezegd dat meldingen van oogafwijkingen bij het gebruik van Sabril intensief zouden worden gevolgd, dit naar aanleiding van een klein aantal meldingen van gezichtsveldstoornissen. Op basis van een aantal meldingen in 1995 en 1996 (tot een totaal van 26 meldingen op 16 oktober 1996 bij ruim 100 000 patiënt-gebruikers) heeft de fabrikant eind 1996 het CBG geïnformeerd over het voornemen de productinformatie aan te passen. Op dit moment was er dus nog geen aanleiding om aan te nemen dat de bijwerking bij één op de drie gebruikers voorkomt. In januari 1997 had de fabrikant 28 meldingen ontvangen, waarbij geschat werd dat het product door 140 000 patiënten werd gebruikt. Bovendien waren in de meeste meldingen de gezichtsveldstoornissen niet eenduidig terug te voeren op het gebruik van Sabril. Daarnaast gaven twee onderzoeken op basis van een Engelse database met patiëntengegevens die door een groot aantal huisartsen worden verzameld niet aan dat sprake was van een hoge incidentie van gezichtsveldstoornissen bij gebruik van Sabril. Pas vanaf het moment dat resultaten bekend werden gemaakt van een Fins onderzoek dat is uitgevoerd in de zomer van 1998, werd aannemelijk dat gezichtsveldstoornissen bij vigabatrine (Sabril) met een hogere frequentie voorkomen dan voorheen werd aangenomen. </antwoord>
      <antwoord nummer="6">Het CBG acht het essentieel dat adequate informatie in de product informatie en de bijsluiter wordt opgenomen. Daar op dit moment nog niet duidelijk was dat het om een veel voorkomende bijwerking ging, heeft het CBG besloten de resultaten van onderzoek naar het toxiciteitsmechanisme en farmaco-epidemiologisch onderzoek af te wachten, alvorens de productinformatie te wijzigen. Uit deze onderzoeken konden naar verwachting adviezen voor de patiënt voortvloeien. Bij dit besluit hebben verder meegespeeld dat voor de indicaties van Sabril («adjuvans bij epilepsie, indien met andere preparaten onvoldoende effect wordt verkregen» en «monotherapie bij de behandeling van infantiele spasmen, Syndroom van West») weinig alternatieven bestaan, de beschikbare alternatieven een ongunstig bijwerkingenprofiel hebben en de consensusvorming over wijziging van de productinformatie in Europees verband nog gaande was. De aanpassingen in de product informatie van 17 maart 1998 zijn in Europees verband overeengekomen. In september 1999 is de productinformatie opnieuw aangepast na een hernieuwde evaluatie van Sabril door de CPMP. </antwoord>
      <antwoord nummer="7">Ja. </antwoord>
      <antwoord nummer="8">Daar het CBG bij de beslissing over het aanpassen van de productinformatie met zorgvuldigheid te werk gaat en hierbij de verschillende volksgezondheidsaspecten afweegt, is het soms niet mogelijk om het proces van wijziging van de productinformatie te versnellen. In het onderhavige hebben de eerdergenoemde factoren een rol gespeeld. Ik ben van mening dat de procedure van het CBG zo zorgvuldig mogelijk omgaat met het belang van de patiënt/consument. Ik zie dan ook geen reden om te bewerkstelligen dat deze procedure wordt aangepast. </antwoord>
      <antwoord nummer="9">In Nederland is gekozen voor een systeem van vrijwillig melden van bijwerkingen door beroepsbeoefenaren aan Lareb. Uit onderzoek blijkt namelijk dat in landen waar beroepsbeoefenaren wel verplicht bijwerkingen moeten melden, niet meer rapportage plaatsvindt dan bij het Nederlandse systeem. Dit blijkt ook uit het feit dat Nederland wereldwijd behoort tot de top-10 wat betreft het aantal doorgegeven meldingen aan het WHO-Uppsala Monitoring Centre. Bovendien is het verplicht stellen van melden van bijwerkingen door beroepsbeoefenaren praktisch niet controleerbaar. Om deze redenen acht ik het niet aangewezen alsnog een dergelijke verplichting in te voeren. Overigens zijn registratiehouders wel verplicht wereldwijd gemelde bijwerkingen aan de registratieautoriteiten te melden. </antwoord>
      <antwoord nummer="10">Ten algemene geldt dat door de farmaceutische industrie gesponsord postmarketingonderzoek moet voldoen aan alle aspecten van «good clinical practice» (GCP). Bovendien dient over medisch-wetenschappelijk onderzoek in de zin van de Wet medisch-wetenschappelijk onderzoek met mensen (WMO) vooraf een positief oordeel te worden verkregen van een (erkende) medisch-ethische toetsingscommissie. Zoals ik onlangs bij de beantwoording van eerdere kamervragen heb aangegeven, gaat daarnaast veel door de industrie gesponsord onderzoek vergezeld van een «audit» waarin een onafhankelijke instantie een oordeel geeft over de manier waarop het onderzoek is uitgevoerd. Voorts is van belang dat de wetenschappelijke onderzoeker een eigen verantwoordelijkheid heeft ten aanzien van de inhoudelijke aspecten van een onderzoek en de beslissing om de resultaten van een onderzoek al of niet te (laten) publiceren. Gebleken is dat collega’s elkaar ook daadwerkelijk aanspreken op het ontbreken van objectiviteit in onderzoeken. In het onlangs aan het parlement gezonden rapport van het Project Marketing Farmaceutische Industrie worden aanbevelingen gedaan ten aanzien van geneesmiddelenonderzoek en de financiering en sponsoring daarvan. In aansluiting hierop heb ik contact opgenomen met de farmaceutische industrie en beroepsbeoefenaren teneinde onder meer deze aanbevelingen te bespreken en om te bezien of en zo ja in hoeverre de farmaceutische industrie en beroepsbeoefenaren een bijdrage kunnen leveren aan het garanderen van de onafhankelijkheid van het postmarketingsonderzoek. </antwoord>
      <antwoord nummer="11">Het CBG ontvangt meldingen van bijwerkingen via twee routes. In de eerste plaats rechtstreeks van registratiehouders, die verplicht zijn om vermoedelijke ernstige bijwerkingen zo spoedig mogelijk, doch uiterlijk binnen 15 dagen te melden. Deze verplichting vloeit voort uit het Europees recht. Daarnaast ontvangt het CBG informatie over bijwerkingen van beroepsbeoefenaren in de gezondheidszorg, door tussenkomst van de stichting Lareb. Het CBG is reeds bevoegd de handelsvergunning van een geneesmiddel tijdelijk te schorsen ingeval het ernstige vermoeden bestaat dat dit geneesmiddel schadelijk is voor de gezondheid. De Inspectie voor de gezondheidszorg is verder bevoegd (eventueel op verzoek van het CBG) de handel in een geneesmiddel tijdelijk stil te leggen. Tezamen acht ik deze verplichtingen en bevoegdheden toereikend. </antwoord>
      <antwoord nummer="12">Het CBG heeft mij een brief gezonden inzake transparantie en vertrouwelijkheid bij het beoordelen van registratiedossiers. Het CBG geeft daarbij aan dat deze onderwerpen actueel zijn gezien de lopende herziening van de Wet op de geneesmiddelenvoorziening. In dit kader zal worden bezien of en waar nu concreet belemmeringen en knelpunten aanwezig zijn in de Nederlandse en Europese regelgeving, en of wetsaanpassingen mogelijk en wenselijk zijn. Dit wordt meegenomen in het traject «Modernisering Wet op de geneesmiddelenvoorziening». Naar verwachting zal dit wetsvoorstel aan het eind van dit jaar aan de Raad van State worden gezonden. </antwoord>
      <noten afkomstig="antwoord"/>
   </antwoorden>
</kvr>
