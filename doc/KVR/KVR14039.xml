<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en voor Grote Steden- en Integratiebeleid over discriminatie door horecagelegenheden. (Ingezonden 7 juni 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14039
</item>
         <item attribuut="Inhoud">Vragen naar aanleiding van een bericht in het Parool van 31 mei 2001 dat allochtone jongeren in Amsterdam steeds meer door disco's worden gediscrimineerd.</item>
         <item attribuut="Rubriek">Staats- en bestuursrecht (Grondrechten) Vrijetijdsbesteding (Horeca) Welzijn (Minderheden)</item>
         <item attribuut="Trefwoorden">Horeca Minderheden Rassendiscriminatie</item>
         <item attribuut="Vindplaats">Kamervragen met antwoord 2000-2001, nr. 1495, Tweede Kamer</item>
         <item attribuut="Vraagnr_bij_indiening">2000111790</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-07-13</item>
         <item attribuut="Datum_indiening">2001-06-07</item>
         <item attribuut="Document-id">KVR14039</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3115" allpagenumbers="3115 3116 3117" vetnummer="2000111790" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14039" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1495" onderwerp="" indiendatum="2001-06-7">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="13 juli 2001), zie ook Aanhangsel Handelingen nr. 1443, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>dat allochtone jongeren in Amsterdam steeds meer door disco’s worden gediscrimineerd? </vraag>
      <vraag nummer="2">Is u bekend of dit verschijnsel zich ook in andere (grote) steden voordoet? Zo ja, waar en hoe vaak? </vraag>
      <vraag nummer="3">Kunt u een overzicht geven van het aantal aangiften van allochtone jongeren wegens discriminatie door disco’s en horecagelegenheden? Hoe vaak hebben deze aangiften tot daadwerkelijke vervolging geleid? Bent u bereid hiernaar onderzoek te doen? </vraag>
      <vraag nummer="4">Bent u het met de stelling eens dat het Wetboek van Strafrecht discriminatie van allochtone jongeren tot een delict maakt? Zo ja, bent u bereid contact op te nemen met het Openbaar Ministerie om tot een actief beleid te komen om dit probleem aan te pakken en de Kamer daarover te informeren? </vraag>
      <vraag nummer="5">Bent u het met de stelling eens dat het weigeren van jongeren in het uitgaansleven niet bevorderlijk is voor de participatie van allochtone jongeren in de Nederlandse samenleving? Zo ja, bent u bereid in overleg te treden met de verantwoordelijke lokale bestuurders van de (grote) steden om gezamenlijk tot concrete maatregelen te komen? </vraag>
      <noten afkomstig="vraag">
         <noot nummer="1" datum="2001-05-31" bron="Parool">Parool, 31 mei 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja, uit het jaarverslag 2000 van het Meldpunt Discriminatie Amsterdam en uit berichtgeving door de pers. </antwoord>
      <antwoord nummer="2">Dit verschijnsel doet zich helaas ook voor in andere (grote) steden. Landelijk zijn er geen onderzoekcijfers bekend. Op lokaal niveau worden schattingen gemaakt aan de hand van klachtenmeldingen. Uit een voorlopig rapport van de Landelijke Vereniging van antidiscriminatiebureaus over het jaar 2000 blijkt dat Tilburg het hoogst scoort met 53 klachten/meldingen op dit gebied, gevolgd door Rotterdam met 52 klachten/meldingen. </antwoord>
      <antwoord nummer="3">Het is op basis van de beschikbare cijfers niet mogelijk een overzicht te geven van het aantal aangiften van allochtone jongeren wegens discriminatie door disco’s en horecagelegenheden. Het Landelijk Expertise Centrum Discriminatie (LECD) van het openbaar ministerie beschikt inmiddels wel over een discriminatiequery, waarmee gegevens betreffende discriminatiezaken uit het geautomatiseerde registratiesysteem van het OM (Compas) kunnen worden gegenereerd. Daarmee is het mogelijk om te achterhalen hoeveel zaken in een bepaald jaar op een bepaald wetsartikel bij het OM zijn ingeschreven, de wijze waarop zij vervolgens door het OM zijn afgedaan en wat – in de daartoe strekkende gevallen – de beslissing van de rechter is geweest. Zo kunnen ook de zaken uit het bestand gehaald worden van opzettelijke discriminatie in de uitoefening van een ambt, beroep of bedrijf van personen wegens hun ras (artikel 137g Sr), alsook de overtredingsvariant (artikel 429 quater Sr). De 137g Sr-zaken kunnen naast horecadiscriminatie evenwel ook andersoortige discriminatie bevatten die plaats vindt in de uitoefening van een ambt, beroep of bedrijf, zoals discriminatie door een werkgever. Een nadere uitsplitsing naar de etnische achtergrond en de leeftijd van de aangever, alsook naar de aard van de discriminatie is echter niet mogelijk. Niettemin bestaat de indruk dat de aantallen in overwegende mate betrekking hebben op gevallen van discriminatie in relatie tot uitgaans- gelegenheden. In 1998 werden in totaal 235 discriminatiefeiten op grond van de artikelen 137c tot en met g en 429 quater Sr afgedaan (geteld is per feit en niet per zaak; een zaak kan meerdere feiten bevatten). Hiervan zijn er 10 geregistreerd op artikel 137g Sr. Daarvan zijn 4 feiten door het OM voorwaardelijk geseponeerd en 6 onvoorwaardelijk geseponeerd. In 1998 is éénmaal een zaak bij de Politierechter aangebracht die betrekking had op discriminatie door een horecagelegenheid (gepleegd in 1996). Daarbij werd een geldboete van f 500,– opgelegd. In 1999 zijn in totaal 195 discriminatiefeiten door het OM afgedaan, waarvan er 9 zijn geregistreerd op artikel 137g Sr. Deze negen feiten zijn alle geëindigd in een onvoorwaardelijk sepot. Over heel 2000 zijn in totaal 265 discriminatiefeiten afgedaan, waarvan 8 feiten een overtreding van artikel 137g Sr. betrof. Daarvan is één feit afgedaan met een transactie, met betrekking tot twee feiten is er gedagvaard en ten aanzien van de overige vijf feiten is er geseponeerd. Van de gedagvaarde zaken is er één geëindigd in een vrijspraak, waartegen inmiddels door het parket ter plaatse hoger beroep is ingesteld. In de andere gedagvaarde zaak is een geldboete van f 2000,– opgelegd. De in deze zaak ook nog geregistreerde drie andere 137 Sr-feiten zijn geseponeerd, omdat de verdachte meer dan eenmaal voor hetzelfde feit was geregistreerd of omdat er onvoldoende wettig en overtuigend bewijs was. Aangezien binnen de politie in het kader van de oprichting van het Landelijke expertise centrum discriminatie (LECD), inmiddels wordt gewerkt aan verbetering van de registratie van zaken betreffende discriminatie, racisme en intolerantie, acht ik op dit moment een nader onderzoek niet noodzakelijk. </antwoord>
      <antwoord nummer="4">Artikel 137g Sr. verbiedt opzettelijke discriminatie in de uitoefening van een ambt, beroep of bedrijf van personen wegens hun ras. Artikel 429 quater Sr. is de overtredingsvariant van artikel 137g Sr. Allochtonen die vanwege hun ras gediscrimineerd worden, vinden zodoende bescherming in deze artikelen van het Wetboek van Strafrecht. De Aanwijzing Discriminatie van het College van procureurs-generaal geeft aan, dat volhard moet worden in een actieve opstelling van het OM en de politie bij de aanpak van dit soort misdrijven. Het onderwerp «horecadiscriminatie» is dan ook een vast onderwerp van de halfjaarlijkse vergadering van discriminatie-officieren en -advocaten-generaal. Uit de aldaar besproken casuïstiek blijkt, dat met name het bewijs in dit soort zaken tot problemen leidt bij de vervolging. Menigmaal betreft het zaken waarbij de verklaring van de aangever staat tegenover die van de verdachte (ondernemer of medewerkers van de betreffende uitgaansgelegenheid). Bij het ontbreken van getuigen of andere aanknopingspunten eindigt de zaak dan in een technisch sepot. Wat betreft de lokale situatie in Amsterdam kan nog het volgende gemeld worden. Bij de met de bestrijding van discriminatie betrokken medewerkers van het korps Amsterdam-Amstelland is het beeld ontstaan dat klachten van allochtone jongeren over discriminatie door horecagelegenheden, die worden geuit tegen politiefunctionarissen in de nachtelijke uren, zelden leiden tot het daadwerkelijk doen van aangifte. Het direct opnemen van een aangifte ter plaatse is veelal niet mogelijk, omdat de betrokken agenten daarvoor gedurende de nachtelijke uren – mede gelet op de overige noodzakelijke inzet rondom de uitgaanscentra in de binnenstad en de daarmee gepaard gaande verdeling van capaciteit – geen tijd beschikbaar hebben. Van de mogelijkheid om de volgende dag aan het bureau aangifte te doen, wordt zelden gebruik gemaakt. Wel wordt van de geuite klachten melding gemaakt door de politie in de overzichtsrapporten. Zo is over 2000 slechts viermaal een melding en éénmaal daadwerkelijk aangifte gedaan van discriminatie van één of meer medewerkers van een horecagelegenheid. Binnen de zogenaamde «subdriehoek horeca» (waaraan deelnemen medewerkers van het bestuur, politie en OM) is men daarom voornemens om op korte termijn door middel van een onderzoek onder allochtone jongeren zichtbaar te maken wat de aard en omvang van het probleem is. De daarvoor noodzakelijke financiële middelen zijn inmiddels ook al beschikbaar gesteld. </antwoord>
      <antwoord nummer="5">Ik ben het eens met de stelling dat het weigeren van jongeren uit etnische minderheidsgroepen in het uitgaansleven niet bevorderlijk is voor hun participatie. Dit levert ook strijd op met artikel 1 van de Grondwet, dat bepaalt dat allen die zich in Nederland bevinden in gelijke gevallen gelijk worden behandeld. Dit gelijkheidsbeginsel geldt voor autochtonen en voor personen behorende tot etnische minderheidsgroepen. De bestaande regelgeving biedt voldoende mogelijkheden om het probleem van de weigering van toegang tot horecagelegenheden op grond van etnische afkomst, aan te pakken. Overigens hoeft de aanpak van deze problematiek niet alleen langs strafrechtelijke weg te geschieden. Ook de bestuurlijke weg kan soelaas bieden. Zo kan de gemeente op grond van haar lokale regelgeving de horecavergunning intrekken. Dit biedt meer effect om tot aanpassing van het toelatingsbeleid van horecagelegenheden te komen. Een andere mogelijkheid is de Algemene Wet Gelijke Behandeling. Op grond van deze wet kan aan de Commissie Gelijke Behandeling om een oordeel worden gevraagd in geval van discriminatie. Op 12 december 2000 heeft de Commissie bij weigering van de toegang tot een discotheek van een persoon van Turkse afkomst, geoordeeld dat de betrokken discotheek zich schuldig had gemaakt aan rassendiscriminatie. Om de noodzaak van de samenwerking op lokaal niveau in de bestrijding van discriminatie goed bij alle lokale actoren onder de aandacht te brengen, heeft de minister voor Grote Steden- en Integratiebeleid samen met de burgemeester van Rotterdam, twee conferenties georganiseerd op 23 februari 2000 en op 18 april van dit jaar. In de Burgerzaal-conferentie van 23 februari 2000, is via presentaties van best practices onder meer ook stilgestaan bij de manieren waarop het lokale bestuur discriminatie bij de toegang tot disco’s kan aanpakken. Het is, gelet op de taakverdeling binnen de overheid, een primaire verantwoordelijkheid voor de gemeenteraad om erop toe te zien dat de lokale bestuurders in dezen hun verantwoordelijkheid nemen. </antwoord>
      <noten afkomstig="antwoord"/>
   </antwoorden>
</kvr>
