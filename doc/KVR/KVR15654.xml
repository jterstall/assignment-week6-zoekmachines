<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Volkshuisvesting, Ruimtelijke Ordening en Milieubeheer over de Achmeatoren en Bouw- en Woningtoezicht in Leeuwarden. (Ingezonden 27 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15654
</item>
         <item attribuut="Inhoud">Vragen over het naar beneden vallen van granieten platen van de Achmeatoren in Leeuwarden.</item>
         <item attribuut="Rubriek">Bouw (Gebouwen)</item>
         <item attribuut="Trefwoorden">Gebouwen Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 1137, Tweede Kamer</item>
         <item attribuut="Vraagnr_bij_indiening">2010207150</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2002-05-17</item>
         <item attribuut="Datum_indiening">2002-02-27</item>
         <item attribuut="Document-id">KVR15654</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2403" allpagenumbers="2403 2404" vetnummer="2010207150" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15654" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1137" onderwerp="" indiendatum="2002-02-27">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="17 mei 2002), zie ook Aanhangsel Handelingen nr. 843, vergaderjaar 2001–2002">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het bericht dat – inmiddels voor de tweede maal – granieten platen van de Achmeatoren in Leeuwarden zijn gevallen? Bent u ervan op de hoogte dat Bouw- en Woningtoezicht uit Leeuwarden aangeeft zijn werkzaamheden volgens voorschrift te hebben uitgevoerd? Hoe kon dit voorval dan toch plaatsvinden? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich het voorval van de VNO-toren boven de Utrechtse baan in Den Haag van circa 2 jaar geleden? Ziet u overeenkomsten tussen beide voorvallen? Acht u het mogelijk dat de windbelasting bij nader inzien toch te hoog was voor de Achmeatoren? Zo ja, hoe zijn externe factoren als windbelasting specifiek verdisconteerd in de regelgeving? Indien met externe factoren geen rekening gehouden is, kunt u duidelijk maken waarom dat zo is? Hoe moet ik tegen deze achtergrond uw antwoord op mijn eerdere schriftelijke vragen begrijpen dat voorschriften voor constructieve veiligheid onafhankelijk zijn van de hoogte van het bouwwerk? <voetnoot nummer="2"/>
      </vraag>
      <vraag nummer="3">Deelt u de mening dat ongelukken in de hoogbouw extremere consequenties kunnen hebben voor de bevolking? Bent u nog steeds van mening dat de constructieve veiligheid voor de hoogbouw deugdelijk geregeld is zodat burgers zich veilig kunnen voelen? Geldt dit ook voor de omgevingsveiligheid? </vraag>
      <vraag nummer="4">Is de gebeurtenis in Leeuwarden, waarbij gelukkig geen burgerslachtoffers vielen en waarbij de gemeente passende voorzorgsmaatregelen trof, voor u aanleiding tot het aanscherpen van rijksregelgeving inzake constructieve veiligheid in de hoogbouw? Zo ja, wat zijn precies uw voornemens en op welke moment wilt u die tot uitvoering brengen? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-02-23" bron="Leeuwarder Courant">Leeuwarder Courant, 23 februari 2002</noot>
         <noot nummer="2" datum="2001-01-19" bron="Vragen van het lid Kortram">Vragen van het lid Kortram, 19 januari 2001, Aanhangsel Handelingen nr. 692, Vergaderjaar 2000–2001</noot>
      </noten>
   </vragen>
   <antwoorden aantal="4">
      <antwoord nummer="1">Het opnieuw naar beneden vallen van delen van de gevelbekleding aan de Achmeatoren in Leeuwarden is mij bekend. Hoe dit voorval precies heeft kunnen plaatsvinden wordt op dit moment door TNO onderzocht. Duidelijk is dat het te maken heeft met de bevestigingsmethodiek van de gevelplaten op de hoeken van het gebouw. Dat deze hoekplaten naar beneden zijn gevallen, duidt er op dat die platen op een onjuiste manier waren bevestigd. Het onderzoek van TNO naar de oorzaken en de oplossing van de problemen met de Achmeatoren, waar ik in eerste instantie de rapportage van heb afgewacht, is nog niet afgerond. Vooruitlopend op de TNO-rapportage worden momenteel verstevigingsplaatjes op de hoekpunten van de gevelplaten aangebracht, waardoor een betere verankering ontstaat. Dat Bouw- en Woningtoezicht uit Leeuwarden aangeeft zijn werkzaamheden volgens voorschrift te hebben uitgevoerd, wil zeggen dat deze dienst zijn toezichthoudende taak overeenkomstig de voorschriften heeft vervuld. Dit neemt niet weg dat men nooit op elk moment en bij elk onderdeel van een bouwwerk permanent toezicht kan houden. Fouten kunnen in de praktijk altijd worden gemaakt; ook als de juiste procedure is doorlopen. </antwoord>
      <antwoord nummer="2">Ik heb in het verleden iets vernomen over de VNO-toren in Den Haag. Wat daar aan de hand is geweest is mij niet echt bekend, behalve dat er constructieve problemen met het gebouw zelf zijn geweest. Bij het Achmeagebouw gaat het om de bevestiging van de gevelplaten, wat van een heel andere orde is. Voor het berekenen van de constructieve veiligheid van een bouwwerk zijn er naast de voorschriften voor fundamentele belastingcombinaties de voorschriften voor bijzondere belastingcombinaties en voor sterkte bij brand. Deze belastingcombinaties zijn gerelateerd aan de hoogte van een bouwwerk en hebben voor nieuwbouw een referentieperiode van 50 jaar. Dit betekent dat gedurende die periode voldoende weerstand kan worden geboden aan alle belastingen die worden geacht op te (kunnen) treden. In de belastingcombinaties is de windbelasting, gerelateerd aan de hoogte van het bouwwerk, verdisconteerd. Dit antwoord is in lijn met mijn antwoord op eerdere schriftelijke vragen, die vooral betrekking hadden op brandveiligheid en hoogbouw. </antwoord>
      <antwoord nummer="3">Ja, ik deel op zich de mening dat ongelukken in hoogbouw extremere consequenties kunnen hebben voor de bevolking. Juist daarom is het zo dat de belastingscombinaties zijn gerelateerd aan de hoogte van een bouwwerk, zoals ook aangegeven in het antwoord op vraag 2. Indien men zich houdt aan de eisen voor constructieve veiligheid in het Bouwbesluit dan behoeven dat soort ongelukken dus niet voor te komen. </antwoord>
      <antwoord nummer="4">Er is geen reden om de rijksregelgeving voor constructieve veiligheid in de hoogbouw aan te scherpen. De motivering hiertoe heb ik reeds in mijn voorgaande antwoorden gegeven. Het is aan de constructeur om de juiste bevestigingsmethode toe te passen en aan de gemeente als planbeoordelaar en toezichthouder bij de bouw om er zorgvuldig op te letten dat de bevestiging van gevelplaten op de juiste wijze geschiedt. </antwoord>
      <noten afkomstig="antwoord"/>
   </antwoorden>
</kvr>
