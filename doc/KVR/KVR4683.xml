<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over taxaties voor onroerende zaakbelastingen. (Ingezonden 7 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4683
</item>
         <item attribuut="Inhoud">Vragen over de ophogingspercentages voor de inkomensten- en de vermogensbelasting en de voorlichting hierover aan de belastingplichtigen.</item>
         <item attribuut="Rubriek">Belastingen (Inkomstenbelasting) Belastingen (Onroerendezaakbelasting) Belastingen (Vermogensbelasting)</item>
         <item attribuut="Trefwoorden">Inkomstenbelasting Onroerendezaakbelasting Vermogensbelasting</item>
         <item attribuut="Vindplaats">Kamervragen met antwoord 1996-1997, nr. 992, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1997-04-07</item>
         <item attribuut="Datum_indiening">1997-03-07</item>
         <item attribuut="Document-id">KVR4683</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2029" allpagenumbers="2029 2030" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="992" onderwerp="" indiendatum="1997-03-7">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="1997-04-7">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Zijn in de overgangsregeling waarde eigen woningen voor de inkomstenbelasting en de vermogensbelasting, ten behoeve van gemeenten die beschikken over taxaties voor de onroerende zaakbelastingen met als peildatum 1 januari 1992, 1993 of 1994, percentages vastgesteld, waarmee de waarde van de woning, ten behoeve van de berekening van het huurwaardeforfait, te beginnen bij de aangifte inkomstenbelasting 1997 (in te vullen in 1998) moet worden verhoogd? </vraag>
      <vraag nummer="2">Lopen deze ophogingspercentages op tot liefs 30% in het geval van bijvoorbeeld Amsterdam? Hoe zijn deze percentages tot stand gekomen? </vraag>
      <vraag nummer="3">Tot op welk moment zijn belastingplichtigen in de gelegenheid bezwaar aan te tekenen tegen de hogere waarde die over het jaar 1997 tot stand komt, als gevolg van het vastgestelde ophogingspercentage? Op welk moment kan de belastingplichtige tegen de waardevaststelling zoals die tot stand komt ten gevolge van de toepassing van het ophogingspercentage, bezwaar aantekenen? Wordt de belastingplichtige van de mogelijkheden om bezwaar aan te tekenen op de hoogte gesteld? </vraag>
      <vraag nummer="4">Om welke reden is tegenbewijs tegen de met toepassing van het ophogingspercentage vastgestelde waarde, slechts mogelijk indien de aldus vastgestelde waarde minimaal 20% zou afwijken van de waarde in het economisch verkeer? Bent u bereid een dergelijk minimum te laten vervallen? </vraag>
      <vraag nummer="5">Op welke wijze is aan de betrokken belastingplichtigen voorlichting gegeven over de toe te passen ophogingspercentages? Ontbreekt in het voorlichtingsmateriaal van veel gemeenten, bijvoorbeeld bij de recent verzonden WOZ-beschikkingen, simpelweg informatie over het ophogingspercentage? </vraag>
      <vraag nummer="6">Plaatst het «gescheiden traject» van toezending van de WOZ-beschikking enerzijds en het pas veel later kennis kunnen nemen van de ophogingspercentages (namelijk bij het doen van aangifte IB over 1997) anderzijds, in combinatie met het hoge percentage van de tegenbewijsregeling (20%), belanghebbenden materieel voor een voldongen feit, omdat bezwaar maken tegen de WOZ-waarde niet meer kan en het aantonen dat de verhoogde WOZ-waarde meer dan 20% afwijkt van de waarde in het economisch verkeer, in de meeste gevallen een uitzonderlijk moeilijke opgave is? </vraag>
      <vraag nummer="7">Zo ja, bent u bereid de regeling zodanig aan te passen dat de inzichtelijkheid wordt vergroot en duidelijk wordt aan betrokkenen welke waardebepaling van de woning op welk moment van kracht wordt? Bent u voorts bereid te bevorderen, dat ook het door de gemeenten gebruikte voorlichtingsmateriaal op adequate wijze wordt aangepast? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">De ophogingspercentages variëren van 0 tot en met 35. Zoals ook reeds in de nota naar aanleiding van het verslag <voetnoot nummer="1"/>is vermeld zijn zij de uitkomst van een waarde-onderzoek dat in de zomer van 1996 door de rijksbelastingsdienst is uitgevoerd. Het onderzoek is gebaseerd op gegevens van transacties inzake eigen woningen rond de door de desbetreffende gemeente gehanteerde peildatum en rond het tijdstip van 1 januari 1995, zoals die bij de Belastingdienst bekend zijn uit ter registratie aangeboden notariële akten. Deze transactiegegevens zijn geschoond van transacties in niet-zakelijke verhoudingen en gecorrigeerd wat betreft extreme prijsstijgingen of -dalingen. Vervolgens zijn zo courant mogelijke deelmarkten geselecteerd op basis van prijsklasse en/of type woningen. Van elke onderscheiden courante deelmarkt is op die manier de waarde-ontwikkeling in beeld gebracht. Tenslotte is, afhankelijk van de relatieve zwaarte van elke deelmarkt, een eindpercentage bepaald. Indien een gemeente bestond uit verscheidene kernen is daarmee rekening gehouden door aan een kleine markt een kleiner gewicht toe te kennen dan aan een grote markt. Op deze wijze is zo goed mogelijk rekening gehouden met de waarde-ontwikkeling per fictiegemeente. </antwoord>
      <antwoord nummer="3, 4 en 6" voetnoot="2 3">Het ophogingspercentage geldt alleen voor de inkomsten- en de vermogensbelasting en staat in dat opzicht los van de WOZ-beschikking van de gemeente. De belastingplichtige kan binnen 6 weken na dagtekening van de WOZ-beschikking bij de gemeente in bezwaar komen tegen de WOZ-waarde. Met betrekking tot de ophogingspercentages in inkomsten- en vermogensbelasting geldt een tegenbewijsregeling. De tegenbewijsregeling is opgenomen vanwege de verscheidenheid in waarde-ontwikkeling en omdat het ophogingspercentage niet per onroerende zaak maar per gemeente is vastgesteld. Zoals ik in mijn brief van 17 maart jl. <voetnoot nummer="2"/>aan u heb meegedeeld en tevens nader heb toegelicht tijdens het vragenuur d.d. 18 maart jl. naar aanleiding van vragen van de heer Kamp <voetnoot nummer="3"/>ben ik om doelmatigheidsredenen bereid een goedkeuringsregeling te treffen met betrekking tot deze tegenbewijsregeling. De regeling zal inhouden dat belastingplichtigen die als gevolg van de toepassing van het ophogingspercentage een waarde zouden moeten aangeven die hoger uitkomt dan de waarde in het economische verkeer per 1 januari 1995, bij de aangiften inkomstenbelasting en vermogensbelasting mogen uitgaan van die lagere waarde in het economische verkeer per 1 januari 1995. De goedkeuringsregeling zal gedurende het gehele eerste WOZ-tijdvak gelden. Indien de inspecteur de aangifte niet volgt staan de gebruikelijke rechtsmiddelen van bezwaar en beroep open. In het desbetreffende aangiftebiljet en de toelichting daarop zal op de regeling worden ingegaan. In dat kader zal uiteraard ook op de mogelijkheid van bezwaar worden gewezen. </antwoord>
      <antwoord nummer="5 en 7" voetnoot="4">Reeds in antwoorden op eerdere vragen van het Tweede-Kamerlid Kamp <voetnoot nummer="4"/>heb ik de voor de inkomstenbelasting en vermogensbelasting relevante momenten van voorlichting over de WOZ genoemd: de voorlopige aanslagregeling IB 1997/VB 1998, de herziening van de loonbeschikking over 1997 en de toelichting en ander voorlichtingsmateriaal bij de aangifte IB 1997/VB 1998. Inmiddels beschikken de eenheden en de Belastingtelefoon over een uitvoerige instructie om vragen over de WOZ te beantwoorden. Sinds februari 1997 is ook de brochure «uw eigen woning in 1997» beschikbaar. Deze wordt op verzoek toegezonden of kan worden afgehaald bij de eenheden. In breder kader is door Financiën meegewerkt aan een zogenoemde «prepresspagina». Daarin zijn de diverse aspecten van de WOZ toegelicht, ook de ophogingspercentages. Deze pagina is in januari 1997 ter beschikking van de pers gesteld. Inmiddels is de tekst van de brochures over de eigen woning voor 1996 en 1997 op Internet gezet. In het eerder vermeld vragenuur heb ik reeds toegezegd dat extra aandacht zal worden gegeven aan de voorlichting met betrekking tot de WOZ-problematiek. Deze voorlichting wordt gekanaliseerd via de postbus 51 infolijn. Er wordt een brochure ontwikkeld waarin de meest gestelde vragen over de WOZ worden beantwoord. Verder kunnen belastingplichtigen met vragen door de infolijn worden doorverwezen naar instanties (gemeenten, waterschappen, BelastingTelefoon) die verder kunnen ingaan op specifieke vragen. Via radiospotjes en kleine advertenties zal men worden geattendeerd op de voorlichting door de postbus 51-organisatie. Door de Belastingsdienst wordt voorlichting gegeven bij de herziening van de loonbeschikkingen over 1997. Omdat het ophogingspercentage niet geldt voor de onroerende-zaakbelastingen ontbreekt in een aantal gevallen de informatie daarover in het voorlichtingsmateriaal van de gemeenten. Overigens is mij bekend dat veel gemeenten in hun voorlichtingsmateriaal wel melding hebben gemaakt van het ophogingspercentage. In de door de Vereniging van Nederlandse Gemeenten aan alle gemeenten gezonden concept-bijsluitertekst voor de WOZ-beschikking is ook melding gemaakt van het ophogingspercentage. Veel gemeenten hebben dit concept gebruikt bij hun eigen voorlichtingsmateriaal. Gelet op het feit dat inmiddels de meeste WOZ-beschikkingen zijn verzonden heeft het aanpassen van de bijsluitertekst bij de WOZ-beschikking geen waarde. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 037" documentnummer="6" documentpagina="7">Kamerstuk 25 037, nr. 6, blz. 7</noot>
         <noot nummer="2" documenttype="Kamerstuk" kamerstuk-id="25 000 IX B" documentnummer="20">Kamerstuk 25 000 IX B, nr. 20</noot>
         <noot nummer="3" documenttype="Handelingen" documentjaargang="1996-1997" documentnummer="22">Handelingen II, vergaderjaar 1996–1997, nr. 22, blz. 4542–4546.</noot>
         <noot nummer="4" documenttype="Kamervragen" documentnummer="497" documentjaargang="1996-1997">Aanhangsel Handelingen, nr. 497, vergaderjaar 1996–1997.</noot>
      </noten>
   </antwoorden>
</kvr>
