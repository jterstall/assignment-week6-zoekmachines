<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Vergeer (beiden SP) aan de staatssecretaris van Onderwijs, Cultuur en Wetenschap over de massale terugplaatsing van medische studenten aan de Vrije Universiteit (VU). (Ingezonden 5 oktober 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26943
</item>
         <item attribuut="Inhoud">Vragen naar aanleiding van e-mail aan SP-Kamerfractie: tientallen studenten geneeskunde aan de Vrije Universiteit (VU) in Amsterdam die hun propedeuse gehaald hebben is de toegang tot de doctoraalfase ontzegd vanwege de invoering van de bachelor/masterstructuur. Deze studenten zijn in september 2006 teruggezet naar het eerste bachelorjaar geneeskunde niewe stijl en hun reeds behaalde studieresultaten zijn vervallen verklaard. Indiener wil weten hoe de minister denkt over de enorme vertraging en de financiële problemen die deze studenten nu ervaren. Hoe worden de studenten gecompenseerd? Is hier sprake van contractbreuk van de faculteit der Geneeskunde van de VU met de studenten?</item>
         <item attribuut="Rubriek">Hoger onderwijs (Examens) Hoger onderwijs (Studenten) Hoger onderwijs (Universiteiten en hogescholen)</item>
         <item attribuut="Trefwoorden">Studenten Universiteiten</item>
         <item attribuut="Vindplaats">Kamervragen met antwoord 2006-2007, nr. 481, Tweede Kamer</item>
         <item attribuut="Vraagnr_bij_indiening">2060700840</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Vergeer</persoon>
         </item>
         <item attribuut="Datum_reaktie">2006-12-18</item>
         <item attribuut="Datum_indiening">2006-10-05</item>
         <item attribuut="Document-id">KVR26943</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1041" allpagenumbers="1041 1042 1043" vetnummer="2060700840" code="0607tkkvr481" lopendefooter="Tweede Kamer, vergaderjaar 2006–2007, Aanhangsel" filenaam="KVR26943" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="481" onderwerp="" indiendatum="2006-10-5">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-12-18">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het feit dat tientallen studenten geneeskunde aan de VU die hun propedeuse gehaald hebben, de toegang is ontzegd tot de doctoraalfase vanwege de invoering van de bachelor-/masterstructuur? <voetnoot nummer="1"/>
      </vraag>
      <vraag nummer="2">Is het u bekend dat deze studenten in september 2006 zijn teruggeplaatst naar het eerste bachelorjaar geneeskunde nieuwe stijl en dat de reeds behaalde studieresultaten zijn vervallen? Wat is hierover uw oordeel? </vraag>
      <vraag nummer="3">Wat is uw oordeel over het feit dat hierdoor enorme vertraging wordt opgelopen die tevens tot financiële problemen leidt voor de studenten? Hoe gaat u de studenten compenseren? </vraag>
      <vraag nummer="4">Deelt u de mening dat de faculteit der Geneeskunde (in het bijzonder de Examencommissie), door haar starre opstelling, het studeren onnodig bemoeilijkt en dat als gevolg daarvan veel onderwijsgeld wordt verspild? </vraag>
      <vraag nummer="5">Is hier sprake van contractbreuk van de VU met de studenten? Zo neen, wat is het dan wel? </vraag>
      <vraag nummer="6">Vindt u dat de overgang naar de bachelor-/masterstructuur goed is verlopen als u dit voorval in ogenschouw neemt? </vraag>
      <vraag nummer="7">Is dit voorval een incident of zijn u meer gevallen bekend waarbij de overgang naar de bachelor-/masterstructuur tot problemen leidt? Bent u bereid dit te onderzoeken? </vraag>
      <vraag nummer="8">Wilt u zich inspannen om in gesprek met de VU en de studenten tot een oplossing te komen, zodat deze studenten alsnog op een bevredigende manier hun studie voort kunnen zetten? </vraag>
      <noten afkomstig="vraag">
         <noot nummer="1">E-mail van W.R. aan het lid Kant (SP), onderhands toegezonden aan de bewindspersoon</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">Uit informatie die mij is verstrekt door de Vrije Universiteit blijkt dat de studenten niet de toegang is ontzegd tot de doctoraalfase vanwege invoering van de BAMA-structuur. Het gaat om 73 studenten (van de 1173 in de doctoraalfase) die vanwege onvoldoende studieresultaten en derhalve een gebrekkig perspectief op afronding van de opleiding binnen de resterende tijd, is geadviseerd de opleiding te beëindigen dan wel te beginnen aan het eerste jaar van de nieuwe opleiding <voetnoot nummer="1"/>. De studenten moeten namelijk voor 31 augustus 2010 de doctoraalbul behalen, omdat op die datum de accreditatie van dit deel van de opleiding eindigt. Op grond van de door de studenten behaalde studieresultaten acht de examencommissie dat voor de betreffende studenten onwaarschijnlijk. De Vrije Universiteit merkt op dat het overigens niet zo is dat de propedeusebul zijn geldigheid zou verliezen. De bul biedt echter geen toegang meer tot de artsopleiding van het curriculum waarvan het deel uitmaakte. </antwoord>
      <antwoord nummer="2">Studenten die de afgelopen jaren zeer beperkte studieresultaten hebben behaald is door de VUA geadviseerd met de opleiding te stoppen dan wel opnieuw te beginnen in het eerste jaar van de nieuwe opleiding. Naar verwachting van de universiteit kan daarbij de eerder opgedane studie-ervaring behulpzaam zijn bij het volgen van de stof in het nieuwe curriculum. Deze groep studenten is in het eerste bachelorjaar geplaatst omdat het perspectief voor hen ontbreekt op het binnen de gestelde tijd halen van het doctoraal en om te voorkomen dat zij pas in 2010 tot de conclusie komen dat afronden van de opleiding voor hen onmogelijk is. De VUA acht in dat geval de schade aanzienlijk groter. De examencommissie heeft een eigen verantwoordelijkheid voor haar besluiten over het al dan niet voortzetten van de studie. Ze worden genomen op grond van de onderwijs- en examenregeling van de faculteit geneeskunde. Ik zal mij daarin niet begeven. Studenten kunnen tegen een dergelijk besluit beroep aantekenen bij de commissie van beroep examens van de universiteit. </antwoord>
      <antwoord nummer="3">Er is van een enorme vertraging geen sprake, zo stelt de universiteit. De betreffende studenten zijn als gevolg van reeds opgedane vertraging in hun studievoortgang (sommigen studeren volgens de VUA al meer dan 10 jaar zonder voldoende studiepunten te halen) naar het oordeel van de examencommissie niet in staat voor 31 augustus 2010 hun doctoraalbul te halen. Verder studeren in het «oude» curriculum is volgens de examencommissie voor deze studenten zinloos en levert op termijn alleen maar meer vertraging op. Nu overstappen naar het nieuwe curriculum levert dan alleen maar beperking van verdere vertraging op. </antwoord>
      <antwoord nummer="4">Het ligt niet op mijn weg de opstelling van de examencommissie in deze kwestie te beoordelen. De examencommissie heeft een eigen verantwoordelijkheid voor haar functioneren en er bestaan passende beroepsmogelijkheden als betrokkenen zich daar niet in kunnen vinden. De overgang van Curriculum 1991 naar de nieuwe BAMA-structuur ging volgens de examencommissie gepaard met een zeer soepele overgangsregeling, opgenomen in de op de WHW gebaseerde Opleidings- en Examenregeling. Ook de mogelijkheid van inpassing in het tweede studiejaar bestond, namelijk wanneer er voldoende resultaten in het oude curriculum behaald waren. Na overleg met enkele studenten is toch nog een passende oplossing gevonden. Uitsluitend de studenten die niet aan de overgangsregeling konden voldoen en voor wie te weinig argumenten voorhanden waren om tot een oplossing te komen is aangeboden in het eerste jaar van de nieuwe opleiding te beginnen. De examencommissie ontkent derhalve een starre houding te hebben ingenomen en merkt verder op dat bij iedere student waarbij sprake was van bijzondere persoonlijke omstandigheden uitgebreid is gekeken naar de studievertraging die dit heeft opgeleverd en de moeilijkheden die dat voor de student met zich heeft meegebracht. Daarbij is naar haar oordeel zorgvuldig gekeken naar de mogelijkheden tot normale studievoortgang en is het uitgangspunt steeds geweest dat studenten voortgang in Curriculum 1991 zeker werd gegund. Naar het oordeel van de examencommissie zou, als zij in de resterende gevallen anders zou hebben besloten, waarschijnlijk meer onderwijsgeld zijn verspild, omdat deze studenten dan nog een aantal jaren hadden doorgestudeerd in een curriculum waarin zij geen reëel uitzicht meer hebben op het behalen van een bul. </antwoord>
      <antwoord nummer="5">De universiteit doet een openbaar aanbod tot het volgen van een opleiding. De individuele student in spe schrijft hier op in. Daarmee ontstaan twee verplichtingen: van de student om het onderwijs volgens aanwijzingen van de universiteit te volgen en van de universiteit om zich in te spannen het onderwijs adequaat aan te bieden. Zij stelt dat studenten in dit geval de opleiding niet in het bestaande programma vervolgen, omdat zij door eigen toedoen te veel studievertraging hebben opgelopen. De faculteit geneeskunde geeft aan dat de studenten hierover ruim van tevoren over zijn voorgelicht en dat zij de studenten ook regelmatig heeft uitgenodigd voor extra begeleiding bij de studie om zo toch nog tijdig de gewenste resultaten te kunnen behalen. De VUA is dan ook van oordeel dat van contractbreuk geen sprake is, maar van studievertraging door eigen toedoen. </antwoord>
      <antwoord nummer="6">In 2005 meldde de inspectie in het rapport «BAMA ontkiemt» dat ouderejaars zonder veel of grote problemen in het oude stelsel blijken te kunnen afstuderen. (Vooral) Jongerejaars stappen soepel over van het oude stelsel naar het nieuwe. Wat het onderhavige programma betreft geeft de VUA aan dat evaluaties onder studenten die in 2005 zijn gestart met het nieuwe programma hebben aangetoond dat de overgang naar de BAMA-structuur goed is verlopen, zoals blijkt uit tevredenheid met de opleiding en een goede studievoortgang. Het overgrote deel van de teruggeplaatste studenten heeft probleemloos een plaats gevonden in de nieuwe structuur. De gevallen waarin plaatsing op grond van onvoldoende studieresultaten aanleiding gaf tot plaatsing in het eerste jaar van de bacheloropleiding zijn door de examencommissie duidelijk beargumenteerd. Tegen beslissingen van de examencommissie staat beroep open bij het onafhankelijke College van Beroep voor de Examens. In slechts 13 gevallen is daarvan gebruik gemaakt. Uitspraken zijn op dit moment nog niet bekend. </antwoord>
      <antwoord nummer="7">Zoals in de vorige vraag aangegeven meldde de inspectie in 2005 in het rapport «BAMA ontkiemt» dat ouderejaars zonder veel of grote problemen in het oude stelsel blijken te kunnen afstuderen en dat vooral jongerejaars soepel overstappen van het oude stelsel naar het nieuwe. Mij zijn geen gevallen bekend waarbij de overgang naar de bachelor-masterstructuur tot grote problemen leidt. Van de LSVb is vernomen dat hij onlangs enige meldingen heeft ontvangen die er mogelijk op duiden dat er studenten zijn die opnieuw vakken moeten volgen. Ik merk op dat de geldigheidsduur van met goed gevolg afgelegde vakken in het Onderwijs- en examenreglement (OER) is vastgelegd. Het kan dus altijd voorkomen dat studenten opnieuw vakken moeten volgen als de geldigheidsduur van reeds afgelegde tentamens wordt overschreden; dit heeft geen specifieke relatie met de invoering van de bachelor-masterstructuur. Van de inspectie, instellingen of studentenbonden zijn verder geen signalen binnengekomen dat er hier een groot probleem dreigt. Ook in de uitkomsten van het genoemde inspectierapport zie ik geen aanleiding een apart onderzoek te starten. </antwoord>
      <antwoord nummer="8">Nee, ik ben daartoe niet bereid. De examencommissie en daarmee de universiteit heeft een eigen, op de wet (WHW) gebaseerde bevoegdheid en verantwoordelijkheid voor de artsopleiding. Het gaat hier om autonome bevoegdheden van de instellingen en niet van de minister, met een verantwoordelijkheid voor de instelling én de student. Deze zaken spelen zich af in de relatie tussen de instelling en de individuele student en moeten ook bij uitstek tussen hen opgelost worden. Als daarbij conflicten rijzen voorzien wet- en regelgeving in passende middelen, waarbij tegen besluiten van de examencommissie beroep op een rechtsprekend college open staat. </antwoord>
      <noten afkomstig="antwoord">
         <noot nummer="1">In het studiejaar 2005/2006 is gelijktijdig de bachelor/masterstructuur ingevoerd en het curriculum vernieuwd en competentiegericht opgezet. Dit laatste bemoeilijkte de instroom van studenten met een propedeusebul in het tweede leerjaar van de bacheloropleiding: in het nieuwe curriculum wordt naast het verwerven van medische kennis aandacht besteed aan andere aspecten van het arts-zijn, zoals samenwerking, professioneel gedrag en het opdoen van communicatievaardigheden. In tegenstelling tot de oude situatie worden deze competenties vanaf het begin van de opleiding onderwezen en getoetst. Studenten vanuit het Curriculum 1991 zijn daarom niet zonder meer inpasbaar in de nieuwe opleiding, omdat zij in hun eerste jaar geen kennis hebben gemaakt met het competentieonderwijs</noot>
      </noten>
   </antwoorden>
</kvr>
