<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de achterstanden bij de strafkamers van de rechtbank Rotterdam. (Ingezonden 18 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16603
</item>
         <item attribuut="Inhoud">Als gevolg van een tekort aan rechters kan de rechtbank in Rotterdam een aantal strafzaken vertraagd of niet in behandeling nemen.</item>
         <item attribuut="Rubriek">Rechterlijke organisatie (Arrondissementsrechtbanken) Rechterlijke organisatie (Kantongerechten)</item>
         <item attribuut="Trefwoorden">Arrondissementsrechtbanken Kantongerechten</item>
         <item attribuut="Vindplaats">Kamervragen met antwoord 2002-2003, nr. 287, Tweede Kamer</item>
         <item attribuut="Vraagnr_bij_indiening">2020301850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-11-05</item>
         <item attribuut="Datum_indiening">2002-10-18</item>
         <item attribuut="Document-id">KVR16603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="599" allpagenumbers="599 600" vetnummer="2020301850" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16603" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="287" onderwerp="" indiendatum="2002-10-18">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-11-5">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoeveel zaken zullen de strafrechters van de rechtbank in Rotterdam vertraagd of helemaal niet in behandeling kunnen nemen als gevolg van het tekort aan rechters? <voetnoot nummer="1"/>
      </vraag>
      <vraag nummer="2">Deelt u de mening dat het onaanvaardbaar is dat strafzaken die het Openbaar Ministerie heeft aangebracht bij de Rotterdamse rechtbank, niet binnen een redelijke termijn kunnen worden berecht? </vraag>
      <vraag nummer="3">Welk type strafzaken zal op een wachtlijst worden gezet en welke type zaken zal wellicht geseponeerd worden? Wie bepaalt dat? Is daarover met u vooroverleg geweest? Welk standpunt hebt u ingenomen? Indien geen overleg heeft plaatsgehad, vindt u dat het Openbaar Ministerie bij de beslissing tot seponering aan het College van procureurs-generaal, dan tevoren toestemming had moeten vragen? </vraag>
      <vraag nummer="4">Acht u het in het belang van de veiligheid in de samenleving dat de Rotterdamse rechtbank zich genoodzaakt ziet tot dit soort rigoureuze maatregelen? Zo nee, wat gaat u er aan doen om te voorkomen dat de burgers van dit beleid het slachtoffer worden? </vraag>
      <vraag nummer="5">Wilt u deze vragen ruim voor 5 november 2002 beantwoorden? </vraag>
      <noten afkomstig="vraag">
         <noot nummer="1" datum="2002-10-12" bron="Algemeen Dagblad">Algemeen Dagblad, 12 oktober 2002</noot>
      </noten>
   </vragen>
   <antwoorden aantal="3">
      <antwoord nummer="1">De kantonzaken buiten beschouwing latend (want op dit vlak doet zich op dit moment geen tekort in de afdoeningscapaciteit voor) zal naar de huidige prognose de rechtbank Rotterdam in 2003 aan ongeveer 60% van de behoefte aan zittingscapaciteit van het arrondissementsparket Rotterdam kunnen voldoen, onder te verdelen in ongeveer 90% van het aantal jeugdzaken, ongeveer 50% van het aantal meervoudige kamerzaken en ongeveer 50% van het aantal enkelvoudige kamerzaken. Daarmee is er sprake van een aanzienlijk tekort, en een toename ten opzichte van voorgaande jaren. </antwoord>
      <antwoord nummer="2, 3 en 4">Ik word door de Raad van de Rechtspraak en het College van procureurs-generaal geïnformeerd over ontwikkelingen binnen de zittende en staande magistratuur in den brede en dus ook over capaciteitsproblemen in de strafrechtsketen. Van vooroverleg met mij over voorgenomen maatregelen in verband met voorziene capaciteitsproblemen op arrondissementaal niveau is geen sprake en ik acht dat ook niet aangewezen. Wel is het van belang dat de desbetreffende hoofdofficier van justitie hierover in overleg treedt met het College van procureurs-generaal. Dat gebeurt in dit geval. Voorts bespreken de rechtbankpresidenten voorziene capaciteitsproblemen met de Raad voor de rechtspraak. Het arrondissementsparket Rotterdam bepaalt welke van de in voorraad zijnde te appointeren zaken via de – beperkte – zittingsruimte worden afgedaan. Daarbij wordt rekening gehouden met de ernst van het feit en de beleidsprioritering. Prioriteit hebben jeugd-, geweld-, drugs-, overlast- en havenzaken. Het arrondissementsparket Rotterdam is doende een prioriteringssysteem te ontwikkelen op grond waarvan wordt bezien welke zaken in beginsel op zitting worden gebracht en welke zaken in beginsel via een andere afdoening worden afgedaan. Naast dit prioriteringssysteem ontwikkelt het arrondissementsparket Rotterdam een beleid dat erop gericht is in zoveel mogelijk gevallen een strafrechtelijk vervolg te kunnen geven aan door de politie aangebrachte zaken door intensivering van alternatieve afdoeningsvormen. Daarbij kan worden gedacht aan uitbreiding van het aantal schadebemiddelingen en het aanbieden van transacties in al zijn modaliteiten (waarbij voor jeugdigen in het bijzonder gedacht kan worden aan het verrichten van onbetaalde arbeid of het volgen van een leerproject) In 2001 en 2002 heeft de rechtbank Rotterdam in totaal zes wervingscampagnes gehouden om de formatietekorten bij de rechterlijke ambtenaren op te vangen. Voorts zijn de rechtbank en het arrondissementsparket Rotterdam een gezamenlijk project gestart ter verbetering van het zittingsrendement en de logistieke- en planningsprocessen. Naar verwachting kan hiermee efficiencywinst worden behaald, zodat meer zaken per zitting kunnen worden afgedaan. Indien dit project op korte termijn vruchten weet af te werpen, is denkbaar dat eind 2003 blijkt dat meer zaken ter zitting zijn gebracht dan nu is geprognosticeerd. Ook wijs ik er nog op dat in het Veiligheidsprogramma maatregelen zijn aangekondigd die zien op een verruiming van mogelijkheden om plaatselijke en incidentele tekorten in zittingscapaciteit beter te kunnen opvangen. Al met al dient uitgangspunt te zijn dat door de politie aangebrachte zaken een strafrechtelijk vervolg krijgen. Alles zal dan ook in het werk worden gesteld om te voorkomen dat vanwege het gebrek aan zittingscapaciteit moet worden besloten tot een omvangrijke seponering wegens overschrijding van de redelijke termijn. Een dergelijke beslissing is ook thans niet aan de orde. Dat neemt niet weg dat niet kan worden uitgesloten dat, ondanks de bovenstaande inspanningen, zaken geseponeerd moeten worden door tijdsverloop. </antwoord>
      <antwoord nummer="5">Ja </antwoord>
      <noten afkomstig="antwoord"/>
   </antwoorden>
</kvr>
