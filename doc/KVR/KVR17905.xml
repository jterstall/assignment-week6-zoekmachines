<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de prijsverhoging van het antidepressiemiddel fluoxetine. (Ingezonden 29 april 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17905
</item>
         <item attribuut="Inhoud">Vragen naar aanleiding van de prijsverhoging van een antidepressivum en de mogelijke samenhang met maatregelen tegen het innen van bonussen en kortingen door apothekers</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Prijzen</item>
         <item attribuut="Vindplaats">Kamervragen met antwoord 2002-2003, nr. 1393, Tweede Kamer</item>
         <item attribuut="Vraagnr_bij_indiening">2020310970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-06-10</item>
         <item attribuut="Datum_indiening">2003-04-29</item>
         <item attribuut="Document-id">KVR17905</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2909" allpagenumbers="2909 2910" vetnummer="2020310970" code="0203tkkvr1393" lopendefooter="Tweede Kamer, vergaderjaar 2002–2003, Aanhangsel" filenaam="KVR17905" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1393" onderwerp="" indiendatum="2003-04-29">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-10">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over de prijsverhoging van het antidepressiemiddel fluoxetine door de fabrikanten Pharma Chemie en Katwijk farma als reactie op de uitspraak van het gerechtshof in Leeuwarden, waarin Geové in het gelijk werd gesteld wat betreft zijn voorkeursbeleid voor het middel met de laagste prijs? <voetnoot nummer="1"/>
      </vraag>
      <vraag nummer="2">Verwacht u dat de marges die de fabrikanten blijkbaar hebben worden omgezet in bonussen en kortingen voor apothekers, die dan vervolgens door uw maatregelen aangaande bonussen en kortingen weer worden afgeroomd? </vraag>
      <vraag nummer="3">Klopt het dat het voorkeursbeleid van de verzekeraar in dit specifieke geval meer op zou leveren vanwege het door u ingevoerde maximum? </vraag>
      <vraag nummer="4">Maakt dit alles niet duidelijk dat een prijzenwet generieke geneesmiddelen een veel betere oplossing biedt om ervoor te zorgen dat de collectief opgebrachte gelden zo efficiënt mogelijk worden besteed? Zo ja, bent u bereid alsnog zo’n prijzenwet te overwegen en indien niet, om welke redenen wilt u zo’n prijzenwet niet invoeren? </vraag>
      <vraag nummer="5">Wat is uw mening over het voorkeursbeleid van Geové om alleen de goedkoopste versie van voorgeschreven geneesmiddelen te vergoeden, mede gezien in het licht van een leveringsplicht zoals in een eerder overleg aan de orde kwam? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-04-25" bron="Volkskrant">Volkskrant, 25 april 2003</noot>
         <noot nummer="2">Verslag algemeen overleg 15 april 2003, 28 600 XVI, nr. 123</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik betreur de prijsverhoging van Pharmachemie en Katwijk Farma omdat mijn beleid juist gericht is op lagere prijzen voor generieke geneesmiddelen door middel van de actieve tussenkomst van zorgverzekeraars. Binnen de huidige prijs- en vergoedingssystematiek staat het Pharmachemie en Katwijk Farma evenwel vrij hun prijzen te verhogen. Daarbij moet worden bedacht dat zij bij prijsverhogingen de bepalingen van de Mededingingswet in acht moeten nemen. De verhoging van de apotheekinkoopprijzen voor fluoxetine geeft de betrokken fabrikanten meer ruimte om kortingen en bonussen te verstrekken aan farmaceutische groothandelaren en apotheekhoudenden dan wel om hun eigen marge op het product te vergroten. Hoe zij deze extra marge zullen aanwenden is een commerciële beslissing waar ik vooralsnog geen inzicht in heb. </antwoord>
      <antwoord nummer="3">Neen. De lagere apotheekinkoopprijs die Geové heeft afgesproken is niet gerelateerd aan de maximum WTG-inkoopvergoeding voor fluoxetine. </antwoord>
      <antwoord nummer="4" voetnoot="1">Zoals aangegeven in het algemeen overleg van 15 april jl. <voetnoot nummer="1"/>liggen er verschillende plannen om te komen tot een langetermijnoplossing voor het kortingen- en bonussenprobleem en om te komen tot een meer duurzame prijs- en vergoedingssystematiek waarin een centrale rol voor zorgverzekeraars is weggelegd. Vóór 1 juli 2003 zal een studie afgerond zijn naar een duurzame langetermijnoplossing. In deze studie komt de prijsvorming in de keten en de rol van de Wet geneesmiddelenprijzen aan de orde. Ik kan thans niet vooruitlopen op de resultaten van de studie en het in te nemen kabinetsstandpunt ter zake. </antwoord>
      <antwoord nummer="5">Het voorkeursbeleid van Geové is geheel in lijn met het kabinetsbeleid om de verantwoordelijkheid voor de geneesmiddelenvoorziening en de beheersing van de uitgaven meer bij de ziekenfondsen onder te brengen. In het geval een arts (bijv. in verband met bijwerkingen) het noodzakelijk acht een ander (merk)geneesmiddel (met dezelfde werkzame stof) voor te schrijven, vergoedt Geové dat geneesmiddel overeenkomstig de bepalingen van het Geneesmiddelenvergoedingssysteem (GVS). De apotheker is in beginsel verplicht het (merk) geneesmiddel dat op het recept met naam en toenaam is aangegeven af te leveren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 600 XVI" documentnummer="123">Kamerstuk 28 600 XVI, nr. 123</noot>
      </noten>
   </antwoorden>
</kvr>
