<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Van Dijken (beiden PvdA) aan de minister en staatssecretaris van Sociale Zaken en Werkgelegenheid over de daling van de arbeidsparticipatie van arbeidsgehandicapten. (Ingezonden 14 september 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26535
</item>
         <item attribuut="Inhoud">Uit cijfers van het CBS blijkt dat het aantal mensen met een arbeidshandicap dat werkt is afgenomen. Vragen over de beleidsvoornemens bij de herkeuring bij de WAO en bij de WIA over het bevorderen van de arbeidsparticipatie van arbeidsgehandicapten. Ook vragen over het afschaffen van de REA en over het Rijk als werkgever.</item>
         <item attribuut="Rubriek">Arbeid (Werknemers) Welzijn (Lichamelijk gehandicapten) Welzijn (Verstandelijk gehandicapten)</item>
         <item attribuut="Trefwoorden">Gehandicapte werknemers</item>
         <item attribuut="Vindplaats">Kamervragen met antwoord 2006-2007, nr. 125, Tweede Kamer</item>
         <item attribuut="Vraagnr_bij_indiening">2050619110</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2006-10-09</item>
         <item attribuut="Datum_indiening">2006-09-14</item>
         <item attribuut="Document-id">KVR26535</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="267" allpagenumbers="267 268 269" vetnummer="2050619110" code="0607tkkvr125" lopendefooter="Tweede Kamer, vergaderjaar 2006–2007, Aanhangsel" filenaam="KVR26535" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="125" onderwerp="" indiendatum="2006-09-14">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister en staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-10-9">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de nieuwe cijfers van het Centraal Bureau van de Statistiek waaruit blijkt dat het aantal mensen met een arbeidshandicap dat werkt is afgenomen? <voetnoot nummer="1"/>
      </vraag>
      <vraag nummer="2">Wat is volgens u de oorzaak van de afname van het aantal werkende arbeidsgehandicapten? </vraag>
      <vraag nummer="3">Wat heeft u gedaan en wat gaat u doen om de arbeidsparticipatie van arbeidsgehandicapten te vergroten? Welke doelstelling hanteert de regering met betrekking tot de arbeidsparticipatie van arbeidsgehandicapten? </vraag>
      <vraag nummer="4">Hoe beoordeelt u uw eigen voornemens ter attentie van de herkeuringen in de Wet op de arbeidsongeschiktheidsverzekering (WAO) en de nieuwe Wet werk en inkomen naar arbeidsvermogen (WIA) die gericht zouden zijn op het bevorderen van arbeidsparticipatie van arbeidsgehandicapten, in het licht van de uitkomsten van het Centraal Bureau van de Statistiek waaruit blijkt dat deze arbeidsparticipatie is gedaald? </vraag>
      <vraag nummer="5">In welke mate wordt door werkgevers gebruik gemaakt van premiekorting en de no-risk polis bij het in dienst nemen van arbeidsgehandicapten? Op welke wijze wordt het gebruik van deze instrumenten gestimuleerd door de overheid? </vraag>
      <vraag nummer="6">Kunt u aangeven welke invloed het afschaffen van de Wet op de Re-integratie Arbeidsgehandicapten (REA) heeft op de arbeidsparticipatie van arbeidsgehandicapten? </vraag>
      <vraag nummer="7">Wat is thans het percentage arbeidsgehandicapten dat bij de Rijksoverheid werkt? Welke overige initiatieven heeft u ontplooit om als overheid het goede voorbeeld te geven? </vraag>
      <vraag nummer="8">Wat is er gebeurd met de honderd CV’s die de stichting Borea heeft verzameld van arbeidsgehandicapten die zo aan het werk kunnen bij het Rijk en die u zijn aangeboden bij het debat over de herkeuringen in de WAO op 2 februari 2006? </vraag>
      <noten afkomstig="vraag">
         <noot nummer="1" datum="2006-09-11" bron="ANP">ANP, 11 september 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">De cijfers van het CBS zijn ontleend aan de publicatie «Arbeidsgehandicapten 2005». In 2005 waren er bijna 1,8 mln. mensen van 15–64 jaar die zelf vonden dat zij door een langdurige aandoening, ziekte of handicap belemmerd werden in het verkrijgen of het uitvoeren van werk <voetnoot nummer="1"/>. In 2005 gaat het om 16,2% van alle personen van 15–64 jaar. In de periode 2002–2005 is dit percentage nauwelijks veranderd. In 2005 behoorde 39,5% van de groep mensen die vonden dat zij door een langdurige aandoening, ziekte of handicap belemmerd werden in het verkrijgen of het uitvoeren van werk, tot de werkzame beroepsbevolking. In de periode 2002–2005 is de arbeidsparticipatie van deze groep afgenomen van 43,8% naar 39,5%. De publicatie «Arbeidsgehandicapten 2005» biedt geen verklaring voor deze ontwikkeling. Wel wordt geconstateerd dat ouderen een steeds groter aandeel uitmaken van de groep die een arbeidshandicap ervaart. In de periode 2002–2005 was de conjucturele situatie ongunstig. </antwoord>
      <antwoord nummer="3">Het kabinet heeft tot doel zo veel mogelijk gedeeltelijk arbeidsgeschikten en arbeidsgehandicapten (weer) aan het werk te helpen. Het kabinet heeft de afgelopen jaren nadrukkelijk geïnvesteerd in re-integratie van deze groep. Daarbij staat werken naar vermogen centraal. Gedeeltelijk arbeidsgeschikten worden aangesproken op de mogelijkheden die zij nog hebben, niet op wat zij niet meer kunnen. Van belang voor herbeoordeelden is ook de afspraak van sociale partners dat ondernemingen en bedrijfstakken aanbevelen het dienstverband van werkende herbeoordeelden, van wie de uitkering verlaagd of beëindigd wordt, voort te zetten en de betreffende werknemers zo nodig in aangepast werk te re-integreren. Voor werkgevers is een gericht pakket instrumenten beschikbaar die de voornaamste, door werkgevers ervaren, belemmeringen bij het in dienst nemen of houden van gedeeltelijk arbeidsgeschikten wegnemen. Dit pakket bestaat uit de no-riskpolis, premiekorting, subsidie voor arbeidsplaatsvoorzieningen en de proefplaatsing. Ook voor werknemers met structurele functionele beperkingen kan gebruik worden gemaakt van arbeidsplaatsvoorzieningen. In samenspraak met werkgevers- en werknemersorganisaties en met het veld worden knelpunten bij re-integratie van gedeeltelijk arbeidsgeschikten geïnventariseerd. Waar mogelijk worden verbeteracties gerealiseerd. Eén van de belemmeringen is de beeldvorming over gedeeltelijk arbeidsgeschikte werknemers. Met de campagne «geknipt voor de juiste baan» tracht het Ministerie van SZW met de centrale werkgevers- en werknemersorganisaties, CWI, UWV en CWP die beeldvorming te verbeteren. </antwoord>
      <antwoord nummer="4">Zie het antwoord bij vraag 3. </antwoord>
      <antwoord nummer="5">Verschillende onderzoeken (onder meer het CWP-rapport «Onbekend maakt onbemind» uit 2004, of het TNO-onderzoek «Werkgevers over het functioneren en ziekteverzuim van hun (ex-)arbeidsongeschikte werknemers» uit 2005) hebben laten zien dat werkgevers de beschikbare instrumenten voor re-integratie van gedeeltelijk arbeidsgeschikten niet altijd weten te vinden. Dat geldt voor zowel de no-riskpolis als de premiekorting. Het is zaak het bestaande instrumentarium optimaal te benutten. In de voorlichting rondom de introductie van de Wet WIA maar ook in de beeldvormingscampagne wordt daarom veel aandacht besteed aan het beschikbaar re-integratie-instrumentarium. Zo is in samenspraak met onder meer werkgeversorganisaties een informatiefolder ontwikkeld. Daarnaast heeft het ministerie van SZW onder meer een digitale re-integratiewijzer ontwikkeld. De re-integratiewijzer is te vinden op zowel de site www.gekniptvoordejuistebaan.nl als www.werkennaarvermogen.nl. Met de re-integratiewijzer kan een werkgever of een werknemer, bekijken welke aanspraak op re-integratie-instrumenten bestaat in zijn/haar situatie. In de beeldvormingscampagne wordt de folder op brede schaal verspreid en in verschillende regionale bijeenkomsten wordt de digitale re-integratiewijzer expliciet onder de aandacht van werkgevers en werknemers gebracht. </antwoord>
      <antwoord nummer="6">Met het afschaffen van de Wet REA zijn de re-integratie-instrumenten ondergebracht in de specifieke wetten. De overheid biedt werkgever, werknemer en UWV een gericht re-integratie-instrumentarium voor ondersteuning van gedeeltelijk arbeidsgeschikten. De voornaamste instrumenten voor gedeeltelijk arbeidsgeschikten zijn naast trajecten de no-riskpolis, premiekorting, (subsidie voor) arbeidsplaatsvoorzieningen (waaronder jobcoach) en de proefplaatsing. Met invoering van de Wet WIA zijn wijzigingen doorgevoerd in het re-integratie-instrumentarium die passen bij de verdeling van prikkels en verantwoordelijkheden zoals neergelegd in de Wet Wia. De overheid is terughoudend met de inzet van instrumenten voor de groep «35-min», gezien de verantwoordelijkheid van sociale partners voor re-integratie van deze groep. Voor de groep werknemers die na twee jaar verzuim niet gedeeltelijk arbeidsgeschikt bevonden zijn, maar ook niet kunnen terugkeren bij de eigen werkgever zet de overheid wel de no-riskpolis en premiekorting in. </antwoord>
      <antwoord nummer="7">Op basis van de door het Rijk gehanteerde Arbeidsgehandicaptenmonitor (zie ook de brief van de Minister van BZK dd. 19 april 2006 (TK 2005–2006, 30 301, nr. 6)) bedroeg het percentage werkzame arbeidsgehandicapten eind 2005 bij het Rijk 4,1%. Er zijn geen recentere cijfers beschikbaar. De sector Rijk heeft vele initiatieven genomen om het goede voorbeeld te geven op dit terrein (zie ook het verslag van het Algemeen Overleg van 22 maart 2006 dd. 6 april 2006 (TK 2005–2006, 30 301, nr. 5) en de brief van de Minister van BZK dd. 20 december 2005 (TK 2005–2006, 30 301, nr. 4)), onder meer het zgn. 400 banenplan dat gericht is op de re-integratie van 400 herkeurde WAO’ers. In aanvulling daarop zijn er ook activiteiten gericht op de re-integratie van SW-ers (personen die vallen onder de Wet Sociale Werkvoorziening) in voorbereiding. Voor een uitgebreidere toelichting op de activiteiten gericht op het aan de slag helpen van arbeidsgehandicapten wil ik u verwijzen naar de toezegging van het Algemeen Overleg van 22 maart jl. tussen de vaste Kamercommissies van BZK en de Minister van BZK. Conform deze toezegging zal de Minister van BZK u voor de begrotingsbehandeling van BZK schriftelijk over een en ander informeren. </antwoord>
      <antwoord nummer="8">Zoals de Minister van BZK ook tijdens het genoemde Algemeen Overleg van 22 maart 2006 (Tk 2005–2006, 30 301, nr. 5) heeft aangegeven, is het essentieel dat herkeurde WAO-ers afkomstig van andere werkgevers over de juiste kennis en ervaring beschikken, om ze bij het Rijk aan de slag te kunnen helpen. Immers, de sector Rijk kent voornamelijk kennisintensieve werkzaamheden. Bovendien heeft het Rijk ook in de toekomst vrijwel alleen behoefte aan personeel met een hoger(e) opleiding. Daarom bleken veel van de door BOREA aan BZK verzonden CV’s niet passend. Het signaal dat de brancheorganisatie van re-integratiebedrijven, Borea, met de honderd CV’s heeft afgegeven is serieus genomen. BZK heeft namens het Rijk het initiatief genomen om te overleggen met Borea (nu Boaborea). Dit constructieve overleg heeft geresulteerd in een aantal afspraken tussen Boaborea en het Shared Servicecenter van het Rijk, belast met re-integratie. Voor uitgebreide informatie hierover wil ik u ook verwijzen naar de genoemde toezegging van het Algemeen Overleg van 22 maart jl., dat de Minister van BZK u hierover schriftelijk nader informeert voor de begrotingsbehandeling van BZK. </antwoord>
      <noten afkomstig="antwoord">
         <noot nummer="1">Het aantal mensen dat zelf vindt dat zij door een langdurige aandoening, ziekte of handicap belemmerd worden ligt hoger dan de groep arbeidsgehandicapten op grond van de Wet REA. Niet iedereen die een arbeidshandicap ervaart kwam in aanmerking voor de status van arbeidsgehandicapte op grond van de wet REA</noot>
      </noten>
   </antwoorden>
</kvr>
