<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties naar aanleiding van het onderzoek bij het politiekorps Gelderland-Midden. (Ingezonden 3 oktober 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26750
</item>
         <item attribuut="Inhoud">De korpsbeheerder van Gelderland-Midden heeft de onderzoeksresultaten van de onafhankelijke klachtencommissie naar buiten gebracht, hoewel het zou berusten op onnodig beschadigend en slecht gefundeerd onderzoek, waarbij geen wederhoor was toegepast.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2006-2007, nr. 313, Tweede Kamer</item>
         <item attribuut="Vraagnr_bij_indiening">2060700540</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2006-11-10</item>
         <item attribuut="Datum_indiening">2006-10-03</item>
         <item attribuut="Document-id">KVR26750</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="671" allpagenumbers="671 672" vetnummer="2060700540" code="0607tkkvr313" lopendefooter="Tweede Kamer, vergaderjaar 2006–2007, Aanhangsel" filenaam="KVR26750" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="313" onderwerp="" indiendatum="2006-10-3">
         <vrager partij="CDA" oorsprong="parlement">Algra</vrager>
         <vraagt-aan/>
      </vraagdata>
      <antwoorddata antwoorddatum="2006-11-10">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u, gezien uw reacties in de media <voetnoot nummer="1"/>, de mening dat de door de korpsbeheerder van Gelderland-Midden naar buiten gebrachte onderzoeksresultaten van de onafhankelijke klachtencommissie berusten op onnodig beschadigend en slecht gefundeerd onderzoek? </vraag>
      <vraag nummer="2">Waarom heeft de korpsbeheerder van Gelderland-Midden besloten de onderzoeksresultaten openbaar te maken zonder het principe van hoor en wederhoor toe te passen? </vraag>
      <vraag nummer="3">Op welke wijze en met welk doel hebt u de korpsbeheerder, binnen uw bevoegdheden, aangesproken op deze kwestie? </vraag>
      <vraag nummer="4">Op welke wijze worden er relaties gelegd tussen het door u geïnitieerde vervolgonderzoek en het lopende onderzoek van de nationale ombudsman om te voorkomen dat de onrust binnen en rondom het politiekorps Gelderland-Midden onnodig lang blijft voortduren? Wanneer kan de Kamer de resultaten van beide onderzoeken tegemoet zien? </vraag>
      <noten afkomstig="vraag">
         <noot nummer="1" datum="2006-09-15" bron="de Volkskrant">de Volkskrant, 15 september 2006</noot>
      </noten>
   </vragen>
   <antwoorden aantal="4">
      <antwoord nummer="1">Gezien de aanleiding van het onderzoek dat door de commissie «Klachtenafhandeling Gelderland-Midden» (de «commissie-Tragter») is uitgevoerd en gezien de onrust die er over die aanleiding heerste binnen en rondom het korps, dienden de resultaten van het onderzoek op enig moment naar buiten gebracht te worden. De status en inhoud van het onderzoeksrapport nu kennende, vind ik dat een andere wijze van openbaarmaking denkbaar was geweest. De onderzoekscommissie heeft in haar rapport «Algemene bevindingen m.b.t. het korps Gelderland-Midden» zelf de beperkingen van haar werkwijze aangegeven. De commissie geeft aan dat zij een beeld, een spiegel geeft, maar niet aan waarheidsvinding heeft kunnen doen. Wel is het rapport een goede voedingsbodem voor het nu gestarte feitenonderzoek. </antwoord>
      <antwoord nummer="2">De regionale beheerdriehoek heeft de onafhankelijke onderzoekscommissie onder voorzitterschap van mevrouw Tragter ingesteld. Deze commissie heeft in alle vrijheid de opdracht gekregen een viertal klachten te onderzoeken en daarover advies uit te brengen. Daarnaast is de commissie gevraagd te rapporteren over alle andere zaken waarover zij wilde rapporteren. Er heeft van de kant van de opdrachtgever geen enkele redactie op het rapport plaatsgevonden en namen zijn niet geanonimiseerd; de regionale beheerdriehoek wilde op geen enkele manier suggereren dat er iets te verhullen zou zijn en dat iemand anders dan de onafhankelijke commissie-Tragter de hand zou hebben gehad in de totstandkoming van het rapport. </antwoord>
      <antwoord nummer="3">Ook na het verschijnen van het rapport van de commissie-Tragter heb ik met enige regelmaat met de korpsbeheerder gesproken over de situatie in en rondom het regionale politiekorps Gelderland-Midden. Zij heeft daarbij aangegeven volledig transparant te willen zijn over haar eigen rol. Na het verschijnen van het rapport van de commissie-Tragter heeft de beheerdriehoek van het regionale politiekorps Gelderland-Midden mij verzocht om opdracht te geven om een vervolgonderzoek te laten uitvoeren, waarin ik heb toegestemd. Hiertoe heb ik de Commissaris van de Koningin in de provincie Gelderland gemandateerd om de concrete opdracht voor dat vervolgonderzoek te verstrekken, het onderzoek feitelijk aan te sturen en waar nodig namens mij beslissingen te nemen. In dat onderzoek komt ook aan de orde wat de rol van de korpsbeheerder en van de beheerdriehoek is geweest. Daarnaast heb ik de korpsbeheerder verzocht om mij een ambtsbericht te zenden waarin antwoord wordt gegeven op enkele vragen naar aanleiding van de bevindingen van de onafhankelijke commissie «Klachtenonderzoek Gelderland-Midden». </antwoord>
      <antwoord nummer="4">Gezien de onafhankelijke positie van de Nationale ombudsman is het lastig om relaties te leggen tussen het «Feitenonderzoek politiekorps Gelderland-Midden» en het lopende onderzoek van de Nationale ombudsman. Het doel van het feitenonderzoek is om uiterlijk op 1 december 2006 inzicht te hebben in de juistheid van de onderwerpen, situaties en gebeurtenissen en dergelijke ten aanzien van onderwerpen als wantrouwen, willekeur en intimidatie, zoals genoemd in het rapport van de commissie-Tragter. Wanneer het lopende onderzoek van de Nationale ombudsman zal zijn afgerond, is mij niet bekend. Ik ga er van uit dat ook de Nationale ombudsman zo spoedig mogelijk de resultaten van dat onderzoek zal bekendmaken. </antwoord>
      <noten afkomstig="antwoord"/>
   </antwoorden>
</kvr>
