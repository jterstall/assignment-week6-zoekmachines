<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over een rapport inzake de situatie bij de Immigratie- en Naturalisatiedienst. (Ingezonden 27 mei 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23404
</item>
         <item attribuut="Inhoud">Gevraagd wordt om behalve het rapport 'Meer problemen bij proces regulier' van de ODC Regulier, ook het eerdere rapport 'Problemen bij proces regulier' uit augustus 2004 aan de kamer te overleggen. In beide rapporten wordt ingegaan op problemen met de organisatie en de werksfeer bij de IND. Deze vragen dienen ter aanvulling op eerdere vragen ter zake van de Tweede-Kamerleden Van Fessem en Visser, ingezonden 26 mei 2005.</item>
         <item attribuut="Rubriek">Staats- en bestuursrecht (Ministeries) Welzijn (Vreemdelingen en asielzoekers)</item>
         <item attribuut="Trefwoorden">Justitie (ministerie) Vluchtelingen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1996, Tweede Kamer</item>
         <item attribuut="Vraagnr_bij_indiening">2040515520</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2005-07-04</item>
         <item attribuut="Datum_indiening">2005-05-27</item>
         <item attribuut="Document-id">KVR23404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4255" allpagenumbers="4255 4256" vetnummer="2040515520" code="0405tkkvr1996" lopendefooter="Tweede Kamer, vergaderjaar 2004–2005, Aanhangsel" filenaam="KVR23404" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1996" onderwerp="" indiendatum="2005-05-27">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-07-4">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Sinds wanneer bent u op de hoogte van de problemen bij het onderdeel Regulier van de Immigratie- en Naturalisatiedienst (IND), die in verschillende rapporten worden gesignaleerd? </vraag>
      <vraag nummer="2">Wilt u behalve het rapport «Meer problemen bij proces regulier» van de ODC Regulier, ook het eerdere rapport «Problemen bij proces regulier» uit augustus 2004 aan de Kamer overleggen? </vraag>
      <vraag nummer="3">Waarom hebt u Kamer niet eerder in kennisgesteld van de in deze rapporten gesignaleerde problemen? </vraag>
      <vraag nummer="4">Hebt u de Algemene Rekenkamer van de inhoud van deze rapporten op de hoogte gesteld? Zo neen, waarom niet? </vraag>
      <vraag nummer="5">Zijn er ook rapporten van andere onderdelen van de IND, die ingaan op de verhoudingen tussen medewerkers enerzijds en staf en directie anderzijds? Zo ja, wilt u de Kamer over de inhoud daarvan informeren? </vraag>
      <vraag nummer="6">Kunt u de Kamer op de hoogte stellen van de wijze waarop door de leiding van de IND gereageerd is, met name op klachten over het negeren van signalen vanaf de werkvloer? </vraag>
      <vraag nummer="7">Wilt u bij uw reactie ingaan op de mening van medewerkers, dat het onfatsoenlijk is om klanten de rekening te laten betalen van fouten van de organisatie, dat niet tijdig en soms helemaal niet op vragen en verzoeken van klanten wordt gereageerd, en dat veel interne problemen worden afgewenteld op de klanten, op een wijze waarvoor de medewerkers zich schamen? </vraag>
      <vraag nummer="8">Hoe oordeelt u over de groeiende irritatie bij de medewerkers, die begrip tonen voor het feit dat naar buiten niet de indruk moet ontstaan van een organisatie in verwarring, dat ook intern «de schone schijn» wordt opgehouden? </vraag>
      <vraag nummer="9">Moet uit uw uitlatingen over het functioneren van de IND in het afgelopen jaar worden afgeleid dat u daaraan ook hebt meegewerkt? </vraag>
      <vraag nummer="10">Waarom hebt u na kennisneming van de klachten niet besloten tot een grootscheeps onderzoek, zoals u dat wel hebt gedaan met betrekking tot de problemen bij de automatisering bij de IND? Acht u de ernstige klachten over de bedrijfscultuur van minder belang? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Fessem (CDA) en Visser (VVD), ingezonden 26 mei 2005, (vraagnummer 2040515430). </toelichting>
   <antwoorden aantal="6">
      <antwoord nummer="1 en 3">De problematiek die in de notities van augustus en december 2004 van de medezeggenschapscommissie van de procesdirectie regulier van de IND wordt beschreven hangt nauw samen met de overdracht van de toelatingstaken van de vreemdelingenpolitie aan de IND. Ik heb uw Kamer al eerder geïnformeerd over de hierdoor ontstane problemen en de in gang gezette maatregelen om deze te verhelpen. </antwoord>
      <antwoord nummer="2">De notities zijn op eigen initiatief opgesteld door de medezeggenschapscommissie van de procesdirectie regulier van de IND ten behoeve van intern beraad en bevatten tot de persoon herleidbare opvattingen. Het vertrouwelijk karakter van de stukken verzet zich dan ook tegen openbaarmaking. </antwoord>
      <antwoord nummer="4">Beide notities zijn reeds op 28 januari 2005 ter beschikking gesteld van de Algemene Rekenkamer. Daarbij is tevens een weerslag van de gesprekken die de directie van de IND met de medezeggenschapscommissie heeft gevoerd, meegezonden. </antwoord>
      <antwoord nummer="5">Bij de directie van de IND zijn geen andere rapporten bekend die ingaan op de verhoudingen tussen medewerkers enerzijds en staf en directie anderzijds. Vanzelfsprekend maakt dit wel permanent onderdeel uit van het overleg met de medezeggenschapsorganen. </antwoord>
      <antwoord nummer="6, 7, 8 en 9">De directie van de IND heeft meerdere gesprekken gevoerd met de medezeggenschapscommissie waarbij gedetailleerd is ingegaan op de in de notities naar voren gekomen klachten. De directie heeft daarbij aangegeven de signalen dat er slecht naar de medewerkers zou worden geluisterd serieus te nemen. De interne communicatie wordt door de directie van de IND een belangrijk aandachtsgebied beschouwd. De directe contacten met de medewerkers zijn dan ook geïntensiveerd. Door de ontstane problemen als gevolg van de overdracht van toelatingstaken van de vreemdelingenpolitie aan de IND, is het geduld van de klant zwaar op de proef gesteld. De in gang gezette maatregelen hebben evenwel, mede dankzij de inzet van de medewerkers, geleid tot merkbare verbeteringen voor de klant. Een indicatie daarvoor kan onder meer gevonden worden in het feit dat het aantal klachten over de IND recentelijk is gedaald. Vanzelfsprekend blijft het streven van de IND om het aantal klachten verder terug te dringen. De IND heeft derhalve het thema «De IND als dienstverlenende organisatie» waarbij de communicatie van en naar de klant centraal staat, een hoge prioriteit toegekend. </antwoord>
      <antwoord nummer="10">Zoals hiervoor al is vermeld, heeft de directie van de IND in overleg met de medezeggenschapsraad reeds adequate maatregelen getroffen om de gesignaleerde klachten aan te pakken. Er bestaat derhalve geen aanleiding tot het (laten) uitvoeren van een grootscheeps onderzoek. </antwoord>
      <noten afkomstig="antwoord"/>
   </antwoorden>
</kvr>
