<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over sluitingstijden van winkels. (Ingezonden 20 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6942
</item>
         <item attribuut="Rubriek">Handel en economie (Binnenlandse handel) Inkomen en rechtspositie (Werktijden)</item>
         <item attribuut="Trefwoorden">Werktijden Winkels</item>
         <item attribuut="Vindplaats">Kamervragen met antwoord 1997-1998, nr. 1094, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1998-04-16</item>
         <item attribuut="Datum_indiening">1998-03-20</item>
         <item attribuut="Document-id">KVR6942</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2241" allpagenumbers="2241 2242" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6942" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1094" onderwerp="" indiendatum="1998-03-20">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1998-04-16">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u van mening dat de kerken en maatschappelijke organisaties zich niet moeten bemoeien met de sluitingstijden van winkels? <voetnoot nummer="1"/>Op grond waarvan zou u hen dit recht willen ontzeggen? </vraag>
      <vraag nummer="2">Hebt u gezegd zich bij voorbaat niet aangesproken te voelen door de handtekeningenactie van de kerken en genoemde organisaties? </vraag>
      <vraag nummer="3">Zo ja, zou het niet van een meer democratische gezindheid getuigen allereerst het resultaat van deze actie af te wachten en in meer algemene zin positief te reageren op uitingen van constructieve burgerschapszin? </vraag>
      <noten afkomstig="vraag">
         <noot nummer="1" datum="1998-03-18" bron="Algemeen Dagblad">Algemeen Dagblad, 18 maart 1998</noot>
      </noten>
   </vragen>
   <antwoorden aantal="2">
      <antwoord nummer="1">Kerken en maatschappelijke organisaties stellen met hun actie tegen de «24 uurseconomie» het economiseren van de samenleving ter discussie. Zij spreken daarbij hun zorg uit voor de effecten op het voor het aanhouden van collectieve momenten van rust en richten hun pijlen daarbij vooral op de openstelling van winkels in de avonduren en op koopzondagen. Hun pleidooi voor het instellen van collectieve momenten van rust op zondagen en in de avonduren gaat echter voorbij aan de individuele vrijheden van de burger. Al sinds vele jaren is in Nederland een ontwikkeling gaande, waarbij een groeiend aantal burgers een eigen ritme van werken, zorgen, rusten en recreëren kiest en zo tot een eigen dag- en weekindeling komt. Deze trend wordt nog bevorderd door de door werkgevers en vakbonden gemaakte afspraken in CAO’s over arbeidstijdverkorting en flexibele werktijden. Dat het combineren van werken, zorgen, rusten en ontspanning niet altijd even gemakkelijk is, maakt het nog niet noodzakelijk om op ruimere schaal collectieve momenten of dagen van rust aan te wijzen. Dit zou te veel indruisen tegen de individuele vrijheden van de burger. De Winkeltijdenwet stelt wel de winkelier, die dat wil, beter in staat in te spelen op deze maatschappelijke veranderingen. Van dwang om op andere tijden open te gaan is geen sprake. De openstelling van winkels buiten de traditionele tijden zorgt er wel voor, dat bij consumenten die anders slechts met moeite hun boodschappen in huis kunnen halen, de stress vermindert. Voor veel consumenten heeft het bezoek van een koopzondag bovendien elementen van ontspanning en recreatie. Op koopzondagen wordt ook vaak in gezinsverband gewinkeld. Het vraagstuk van de verdergaande individualisering leent zich in algemene zin voor een maatschappelijke discussie, waarin uiteraard ook voor kerken en maatschappelijke organisaties een rol is weggelegd. Een versmalling van het thema tot de openstelling van winkels geeft echter een vertekening van de discussie. Voor grote groepen van de beroepsbevolking, binnen en buiten de detailhandel, is werken buiten het geijkte patroon van werktijden immers al veel langer regel. Bovendien gaat dit voorbij aan de individuele vrijheden van de consument en de winkelier en het democratische besluitvormingsproces dat zowel op landelijk (totstandkoming Winkeltijdenwet) als op lokaal niveau (instellen koopzondagen) aan deze keuzevrijheid van consument en winkelier vooraf is gegaan. </antwoord>
      <antwoord nummer="2 en 3">De actie van de kerken en maatschappelijke organisaties bezie ik in het kader van bovenstaande bespiegelingen over een verdergaande individualisering. Met het oog hierop heb ik me ook bereid verklaard de verzamelde handtekeningen in ontvangst te nemen. Van een «bij voorbaat niet aangesproken voelen» door de handtekeningactie is dan ook geen sprake. Wel dient hierbij onderscheid te worden gemaakt tussen de maatschappelijke discussie in algemene zin en de individuele vrijheden van consumenten en ondernemers. Wat dat laatste betreft is naast het aantal op te halen handtekeningen ook relevant het feitelijk gedrag van de consumenten die van de verruimde openingstijden gebruik maken. </antwoord>
      <noten afkomstig="antwoord"/>
   </antwoorden>
</kvr>
