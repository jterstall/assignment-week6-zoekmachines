<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de ambulancezorg in Zeeland. (Ingezonden 17 juli 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5559
</item>
         <item attribuut="Inhoud">Reactie op de beantwoording van eerdere vragen (Aanhangsel Handelingen nr. 522, vergaderjaar 1996-1997). Vragen over het feit dat de aanrijtijd van ambulances in een aantal gebieden in Nederland (o.a. in Zeeland) op of net boven de kritische en wettelijk vastgestelde grens van 15 minuten ligt.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Ambulancevervoer Zeeland</item>
         <item attribuut="Vindplaats">Kamervragen met antwoord 1996-1997, nr. 1767, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-09-02</item>
         <item attribuut="Datum_indiening">1997-07-17</item>
         <item attribuut="Document-id">KVR5559</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3617" allpagenumbers="3617 3618" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1767" onderwerp="" indiendatum="1997-07-17">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="2 september 1997). Zie Aanhangsel Handelingen 1708, vergaderjaar 1996–1997.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Deelt u niet alleen de zorgen van de voorzitter van de DHV (Districts Huisartsen Vereniging) Zeeland over de ambulancezorg in Zeeland, maar ook zijn mening dat het kabinet nu aan zet is? 1, 2 </vraag>
      <vraag nummer="2" voetnoot="1">Bedoelt u met «aanrijtijden net boven de kritische grens», gemiddelde aanrijtijden, aangezien er ook regelmatig berichten komen uit Zeeland van aanrijtijden ruim boven de kritische grens? <voetnoot nummer="1"/>
      </vraag>
      <vraag nummer="3" voetnoot="1">In welke gebieden bestaan er dezelfde problemen met de ambulancezorg als in Zeeland? <voetnoot nummer="1"/>
      </vraag>
      <vraag nummer="4" voetnoot="1">Neemt u geen risico wanneer u zegt het overschrijden van de 15-minutengrens in deze gebieden te accepteren en hier een groter beroep te doen op de huisartsen ter plaatse? <voetnoot nummer="1"/>
      </vraag>
      <vraag nummer="5" voetnoot="2">Deelt u de mening van de DHV Zeeland, dat de huisartsen op een bepaald moment niets meer kunnen doen, en dat dan alleen snelle ambulancehulp en vervoer naar het ziekenhuis een mensenleven kunnen redden? <voetnoot nummer="2"/>
      </vraag>
      <vraag nummer="6">Wat is de zin van de wettelijk vastgestelde limiet van binnen 15 minuten indien u accepteert dat deze norm in bepaalde gebieden wordt overschreden? </vraag>
      <vraag nummer="7" voetnoot="1">Als bij het huidige aantal ambulances de ervaring van ambulanceverpleegkundigen al onder het niveau ligt van de in 1990 door de Nationale Raad voor de Volksgezondheid gegeven norm, welke gevolgen heeft dit dan voor de kwaliteit van de zorg? <voetnoot nummer="1"/>
      </vraag>
      <vraag nummer="8">Leidt uitbreiding van ambulances onvermijdelijk tot kwaliteitsverlies vanwege verdere onderschrijding van bovengenoemde norm? Zijn hier geen oplossingen voor denkbaar, zoals bijscholing en meer samenwerking? </vraag>
      <vraag nummer="9">Bent u bereid u in te zetten voor verbetering van de ambulancezorg in gebieden als Zeeland, bijvoorbeeld voor de totstandkoming van één regionale ambulancevoorziening en bent u bereid meer financiële middelen ter beschikking te stellen? Zo nee, waarom niet? </vraag>
      <noten afkomstig="vraag">
         <noot nummer="1">Deze vragen zijn een reactie op de antwoorden op de eerdere vragen terzake van 10 juni 1997, zie Aanhangsel Handelingen nr. 1522, vergaderjaar 1996–1997</noot>
         <noot nummer="2" datum="1997-07-14" bron="Twee Vandaag">Twee Vandaag, 14 juli 1997</noot>
      </noten>
   </vragen>
   <antwoorden aantal="8">
      <antwoord nummer="1">Gedeputeerde Staten van de Provincie Zeeland zijn op grond van de Wet ambulancevervoer verantwoordelijk voor de vaststelling van het spreidingsplan voor ambulances. Met de nota «Met zorg verbonden» die ik met de minister van Binnenlandse Zaken op 3 juni 1997 aan de Tweede Kamer heb aangeboden is onder meer aangegeven hoe de ambulancezorg georganiseerd moet worden. Het voorliggende gedegen plan van de Provincie Zeeland voor herinrichting van de ambulancezorg in Zeeland voorziet ten eerste in schaalvergroting waardoor de afstemming in de zorg geoptimaliseerd wordt, ten tweede in toename van de paraatheid en optimalisering van spreiding, waardoor uitruk- en aanrijtijden bekort worden en ten derde in kwaliteitsverbeteringen van mensen en middelen. Het is nu aan de Provincie Zeeland om het plan met voortvarendheid te implementeren. Eerst als uit het overleg tussen de provincie, de ambulancediensten, de verzekeraars en het Centraal orgaan tarieven gezondheidszorg blijkt dat de implementatie van het plan niet mogelijk is als gevolg van de financieringssystematiek, zal ik in overleg met deze partijen bezien op welke wijze de knelpunten kunnen worden opgelost. </antwoord>
      <antwoord nummer="2">Ja. Het huidige aantal overschrijdingen is overigens fors te hoog (in 1996 6,8% van het totaal aantal spoedritten (A1)). Voor wat betreft de mate van overschrijding is er een gunstiger beeld. Verreweg de meerderheid van de overschrijdingen (80%) is minder dan 5 minuten. </antwoord>
      <antwoord nummer="3">Over het algemeen kan gesteld worden dat de dunbevolkte gebieden afwijken van het landelijk gemiddelde van 3,1% overschrijding van de 15-minutengrens. De oorzaken van overschrijding kunnen echter zeer verschillend zijn (zoals bijvoorbeeld wegeninfrastructuur, verkeersremmende maatregelen, afstanden tot ziekenhuizen). </antwoord>
      <antwoord nummer="4">Neen. Naar de huidige inzichten gaat het bij de spoedeisende medische hulpverlening om zo snel mogelijk met adequate zorgverlening/behandeling ter plaatse te beginnen en niet, zoals vroeger, om de patiënt zo snel mogelijk naar het ziekenhuis te vervoeren. Mits huisartsen voldoende zijn geschoold in de spoedeisende medische hulpverlening en voorzien zijn van goede materialen, kunnen ook zij een goede rol spelen binnen de keten van spoedeisende hulpverlening. Of de hulp wordt gestart door de ambulanceverpleegkundige of door de huisarts is niet relevant, mits deze tijdig aanvangt en deze volgens de regelen der kunst wordt uitgevoerd. </antwoord>
      <antwoord nummer="5">Deze mening deel ik ten dele. Zoals gesteld in het antwoord op vraag 4 is het van belang dat zo snel mogelijk professionele hulp wordt geboden. In de regel is het zo dat hoe ernstiger de patiënt er aan toe is, hoe uitgebreider de behandeling is die ter plaatse wordt ingezet. Een ambulance vertrekt pas naar het ziekenhuis indien de patiënt gestabiliseerd is en een eerste adequate behandeling heeft gehad. Alleen als de ambulance extreem lang op zich zou doen wachten (hetgeen in het Zeeuwse plan tot een minimum gereduceerd wordt) ligt een latere komst in het ziekenhuis in het verschiet. De uiteindelijke aankomst in het ziekenhuis zal in de regel niet beïnvloed worden door wie de eerste spoedeisende zorgverlening verricht: huisarts of ambulanceverpleegkundige. </antwoord>
      <antwoord nummer="6">De 156-minuteneis was opgenomen in het Eisenbesluit ambulancevervoer. Bij inwerkingtreding van de Kwaliteitswet zorginstellingen is het Eisenbesluit vervallen. De 15-minuteneis is daarmee impliciet onderdeel geworden van het begrip verantwoorde zorg. Het spreidingsplan dat onder verantwoordelijkheid van Gedeputeerde staten wordt vastgesteld, moet zodanig zijn dat op iedere plaats in de provincie – in spoedeisende gevallen – binnen 15 minuten een ambulance ter plaatse moet kunnen zijn. Er zijn echter altijd situaties (bijv. verkeersopstoppingen, alle ambulances reeds ingezet) denkbaar waardoor een ambulance niet binnen 15 minuten ter plaatse is. </antwoord>
      <antwoord nummer="7 en 8">Indien ambulancepersoneel onvoldoende geconfronteerd wordt met situaties waarbij medisch/verpleegkundig handelen noodzakelijk is, zal de ambulancedienst voor zodanige bij- en nascholing moeten zorgen dat voldoende invulling gegeven kan worden aan het begrip «verantwoorde zorg» zoals bedoeld in de Kwaliteitswet zorginstellingen en dat de ambulanceverpleegkundige bekwaam is in het uitvoeren van voorbehouden handelingen, zoals bedoeld in de Wet op de beroepen in de individuele gezondheidszorg. Uitbreiding van het aantal ambulances, en daarmee het aantal ambulancebemanningen, leidt tot een extra druk op de bij- en nascholingsprogramma’s. In Zeeland zal worden voorzien in samenwerkingsprogramma’s met de ziekenhuizen met uitwisseling en stages van het personeel. Wanneer het Zeeuwse plan geïmplementeerd is, is wat dat betreft een optimale situatie bereikt. Men opereert dan als één regionale ambulancevoorziening waarbinnen de samenwerking in de zorgketen geregeld is, met een nadrukkelijke plaats voor uniforme bij- en nascholing, rouleren van en stages voor het personeel. Gelet op de omvang van de Zeeuwse ziekenhuizen, wijs ik erop dat uitwisseling en stagering van ambulancepersoneel met de ziekenhuizen wel zijn grenzen heeft. </antwoord>
      <antwoord nummer="9">Met de nota «Met zorg verbonden», die ik samen met de minister van Binnenlandse Zaken op 3 juni 1997 aan de Tweede Kamer heb aangeboden, heb ik de beleidsvoornemens ten aanzien van onder andere de ambulancezorg aangegeven. Kern daarvan is dat vanaf 1998 gewerkt kan worden aan de totstandkoming van regionale ambulancevoorzieningen. Ik verwacht dat door de vorming van regionale ambulancevoorzieningen de ambulancezorg efficiënter en effectiever kan worden georganiseerd. Regionalisatie biedt goede kansen voor een verbetering van de responsetijden. Ik zal in overleg met het Centraal orgaan tarieven gezondheidszorg bezien of, en zo ja op welke wijze de financieringssystematiek aangepast moet worden om structurele knelpunten in de landelijke gebieden weg te nemen teneinde een snelle toegankelijkheid tot ambulancezorg te bevorderen. Daarbij is het wel van belang dat in die gebieden de ambulancezorg georganiseerd is in de vorm van een regionale ambulancevoorziening. </antwoord>
      <noten afkomstig="antwoord"/>
   </antwoorden>
</kvr>
