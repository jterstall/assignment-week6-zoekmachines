<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Binnenlandse Zaken en Koninkrijksrelaties en de staatssecretarissen van Justitie en van Volksgezondheid, Welzijn en Sport over hulp en opvang voor seksueel misbruikte minderjarigen. (Ingezonden 3 december 2001); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14986
</item>
         <item attribuut="Inhoud">Vragen over de moeilijke samenwerking tussen de verschillende instanties zoals het openbaar ministerie, de Raad voor de Kinderbescherming en de jeugdhulpverlening bij de opvang van slachtoffers van seksueel misbruik.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdhulpverlening Kindermishandeling Zedendelicten</item>
         <item attribuut="Vindplaats">Kamervragen met antwoord 2001-2002, nr. 561, Tweede Kamer</item>
         <item attribuut="Vraagnr_bij_indiening">2010203090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-01-28</item>
         <item attribuut="Datum_indiening">2001-12-03</item>
         <item attribuut="Document-id">KVR14986</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1173" allpagenumbers="1173 1174 1175 1176" vetnummer="2010203090" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14986" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="561" onderwerp="" indiendatum="2001-12-3">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties en de staatssecretarissen van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="28 januari 2002), zie ook Aanhangsel Handelingen nr. 429, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel in het Parool <voetnoot nummer="1"/>over een verkrachting van een 13-jarig meisje waarbij een groep jongens betrokken is geweest? En hebt u kennisgenomen van de eindevaluatie met betrekking tot deze zedenzaak van stadsdeel Westerpark? </vraag>
      <vraag nummer="2">Hoe kan het dat de samenwerking tussen de verschillende instanties zoals het openbaar ministerie, de Raad voor de Kinderbescherming en de jeugdhulpverlening moeilijk van de grond kwam? Moet het in gebreke blijven van deze instellingen als een incidenteel dan wel als een structureel probleem worden beschouwd? </vraag>
      <vraag nummer="3">Welke instantie(s) moet(en) naar uw mening in soortgelijke situaties de regie hebben? Hoe kan bewerkstelligd worden dat tegelijkertijd een slachtoffer geholpen en beschermd wordt, de verdachten die in dezelfde buurt wonen adequaat worden begeleid en de maatschappelijke onrust in die buurt in goede banen wordt geleid? Hoe wilt u bewerkstelligen dat in het vervolg op buurtniveau zaken effectief worden aangepakt en het geen maanden duurt voordat hulp en opvang geboden worden en daders berecht worden? Welke maatregelen denkt u hiervoor te nemen? </vraag>
      <vraag nummer="4">Is het wenselijk dat informatie over een door een minderjarige ten aanzien van een andere minderjarige gepleegd zedendelict via de pers in de openbaarheid wordt gebracht? </vraag>
      <vraag nummer="5">Wat is uw oordeel over het feit dat de stadsdeelvoorzitter zich persoonlijk heeft moeten inspannen om naar het oordeel van ouders en voogdij geschikte opvang voor een seksueel misbruikt meisje te bieden? Hoe is de hulp aan seksueel misbruikte minderjarigen nu in de praktijk geregeld? Is er voldoende hulpaanbod c.q. zijn er wachtlijsten? Is er naar uw oordeel behoefte aan meer plekken voor jeugdhulpverlening in de regio Amsterdam? </vraag>
      <vraag nummer="6">Klopt het dat het aantal mishandelingen en zedendelicten bij minderjarigen de laatste jaren is toegenomen? Zo ja, kunt u een overzicht geven van dit aantal met de bijbehorende gegevens? </vraag>
      <vraag nummer="7">Op welke wijze wordt het in mei 2000 door de Kamer aangenomen actieplan NAPS, waarin een aantal maatregelen is opgenomen om de hulp aan slachtoffers van misbruik beter te organiseren, in de praktijk toegepast en in het bijzonder in deze situatie? </vraag>
      <vraag nummer="8">Deelt u de mening dat een diagnostisch centrum voor misbruikte kinderen, dit tegen de achtergrond dat het op dit moment aan een goede diagnose van seksueel misbruikte kinderen ontbreekt en de enige regio met een dergelijk centrum Groningen is, onmisbaar is voor een goede diagnosestelling van seksueel misbruikte kinderen? Deelt u tevens de stelling dat deze vorm van diagnose in alle regio’s beschikbaar dient te zijn? Zo ja, welke zijn uw voornemens terzake? </vraag>
      <noten afkomstig="vraag">
         <noot nummer="1" datum="2001-11-19" bron="Parool">Parool, 19 november 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">In het evaluatierapport dat in opdracht van het stadsdeel Westerpark is opgesteld, wordt beschreven hoe, naar aanleiding van deze zedenzaak in de Spaarndammerbuurt, een tijdelijk samenwerkingsverband heeft gefunctioneerd dat het bestuur van het stadsdeel met het openbaar ministerie, de politie, de Raad voor de Kinderbescherming en de jeugdhulpverlening is aangegaan. Het rapport beschrijft ook de knelpunten die zich in de samenwerking tussen deze instanties hebben voorgedaan. Vastgesteld wordt dat de samenwerking is bemoeilijkt door een gebrek aan informatie-uitwisseling, hetgeen mede verband houdt met de bescherming van de persoonlijke levenssfeer van het minderjarige slachtoffer en de minderjarige verdachten. Daardoor is het niet altijd mogelijk geweest om aan instanties buiten de justitieketen alle door hen gewenste informatie te verstrekken. Hoewel wordt erkend dat de communicatie niet op alle onderdelen optimaal is geweest, herkennen het openbaar ministerie en de Raad voor de Kinderbescherming zich niet in alle opzichten in de door de opsteller van het rapport gegeven analyse. Het bestuur van het stadsdeel heeft laten weten inmiddels de uitvoering van de aanbevelingen uit het rapport ter hand te hebben genomen. Ik erken dat situaties als deze niet mogen voorkomen. Hoewel er ook wel eens problemen zijn in de aanpak, beschouw ik dit toch als een ernstig incident. Wel moet worden vastgesteld dat de aanpak van situaties van seksueel misbruik en ernstige kindermishandeling vanwege de aard van de problematiek bijzonder complex is. De aanpak in dergelijke situaties kan alleen effectief zijn wanneer zeer nauw wordt samengewerkt tussen alle betrokken instanties. Daarbij is de vraag wie het voortouw dient te nemen afhankelijk van de situatie zoals die zich in dat specifieke geval voordoet. Nauwe samenwerking biedt ook de beste mogelijkheid dat zo veel mogelijk informatie op geëigende wijze, dat wil zeggen met bescherming van de persoonlijke levenssfeer voor de hulpverlening beschikbaar kan komen en incidenten als deze voorkomen kunnen worden. Die samenwerking is nog niet vanzelfsprekend, maar wordt steeds meer aangemoedigd en gezocht. In veel steden worden bureaus van Justitie in de Buurt (Jib) geopend, waar in nauwe samenwerking en afstemming tussen Justitieorganisaties enerzijds en politie, gemeente en welzijns- en andere relevante organisaties anderzijds sneller en effectiever op strafbaar gedrag gereageerd kan worden. Daarnaast is er een handreiking ontwikkeld, die de partijen, die betrokken zijn bij de criminaliteitspreventie, waaronder hulpverlening aan slachtoffers en daders, een hulpmiddel biedt om binnen de kaders van de regelgeving gegevens uit te wisselen. In de regionale werkconferenties over de aanpak van seksueel misbruik van kinderen die in november van het vorige jaar hebben plaatsgevonden, is van de zijde van het ministerie van Justitie de totstandkoming van samenwerkingsvormen sterk bepleit. In verschillende regio’s wordt met deze samenwerkingsmodellen die een adequate, gezamenlijke aanpak door hulpverleners van verschillende disciplines mogelijk maken ervaring opgedaan. In de praktijk zal getoetst moeten worden welk model het meest bijdraagt aan voldoende tijdige hulp en opvang. Ook heb ik een project versnelling doorlooptijden ingesteld om de berechting van juist jonge daders sneller te kunnen laten plaatsvinden. Inmiddels zijn in dat kader met de betrokken partijen concrete afspraken gemaakt over streefcijfers. Ik bereid, zoals u al eerder is bericht, in het kader van de versterking van de aanpak van de jeugdcriminaliteit een nota voor die u in het voorjaar 2002 tegemoet kunt zien. Daarin zullen beleidsvoorstellen voor de aanpak van jeugdcriminaliteit worden gedaan en zal ook aandacht worden besteed aan de aanpak van groepscriminaliteit en aan privacy-aspecten. Voor wat betreft de maatschappelijke onrust die na een ernstig crimineel incident kan ontstaan ligt het voortouw voor een goede afhandeling bij het lokale bestuur. Het lokaal bestuur kan met betrokkenen, zoals burgers, scholen, jeugdinstellingen en maatschappelijk werk samen de maatschappelijke rust herstellen. Overigens heeft de gemeente Amsterdam, reeds voor de bekendmaking van de gebeurtenissen, besloten middels de impuls «Onze buurt aan zet» extra aandacht te schenken aan de veiligheid, leefbaarheid en integratie in Stadsdeel Westerpark. De impuls «Onze buurt aan zet» is een initiatief van Minister Van Boxtel ter verbetering van veiligheid, leefbaarheid en integratie in de grote steden. Deze extra investering heeft naast de inhoudelijke doelstellingen ook tot doel op korte termijn de betrokkenheid van bewoners in dit stadsdeel te vergroten in de hoop daarmee de sociale samenhang in de wijk te verbeteren. In de periode van 2001–2003 wordt door het Rijk 1,5 miljoen (3,25 miljoen gulden) ingezet. Het stadsdeel co-financiert een bedrag van 3.026.714,= (f 6.670.000,=). Stadsdeel Westerpark heeft, in samenspraak met de bewoners, ervoor gekozen om een gedeelte van de middelen in te zetten voor een «interactieftraject op weg naar een integraal veiligheidsplan». Door middel van het organiseren van buurtbijeenkomsten verdeeld over negen wijken en een aantal aparte taalgroepen wil de gemeente in samenspraak met bewoners, politie en instellingen een veiligheidsplan maken dat toegesneden is op de wensen van alle betrokkenen. Jaarlijks wordt op basis van buurtbijeenkomsten het plan bijgesteld. Daarnaast ligt er (ook in het kader van «Onze buurt aan zet») een plan voor een Buurtveiligheidsproject «Voel je veilig». De verschillende buurtbeheerkantoren, het buurtveiligheidssteunpunt van de politie en mogelijk het Wijkopbouworgaan worden geclusterd tot één frontoffice. De backoffice wordt dan gevormd door de drie betrokken woningcorporaties, het Stadsdeel en het meldpunt extreme overlast. Hierdoor wordt een goed klachtenregistratie- en volgsysteem ontwikkeld. Het creëren van een éénduidig loket, waar tot nu toe vele ingangen waren, maakt een einde aan de bestaande versnippering van organisaties op het terrein van sociaal beheer. Bovendien wordt onderlinge doorverwijzing zoveel mogelijk tegen gegaan. De winst die hiermee behaald wordt, kan ten goede komen aan de ondersteuning van kleinschalige sociaal beheerprojecten in de buurt. Door het structureel maken van de buurtconciërges, wordt erkend dat deze functies niet additioneel zijn, maar een essentiële voorwaarde voor goed sociaal beheer. </antwoord>
      <antwoord nummer="4">Ik acht dit niet wenselijk. Zoals in het antwoord op de vragen 4 en 5 van de leden Verburg en Buijs over dezelfde zaak is opgemerkt, is de beleidslijn van het openbaar ministerie dat over gepleegde zedenmisdrijven slechts met uiterst terughoudendheid mededelingen worden gedaan. Hierbij wordt gehandeld overeenkomstig de richtlijn voorlichting opsporing en vervolging en de aanwijzing bejegening slachtoffers van zedendelicten, beide afkomstig van het College van procureurs-generaal. De richtlijn heeft als uitgangspunt, dat de voorlichting door het openbaar ministerie in concrete strafzaken passief is, tenzij er aanleiding is, bijvoorbeeld in geval van grote maatschappelijke onrust, om over een zaak actief naar buiten te treden. In de aanwijzing is voorgeschreven dat over gepleegde zedenmisdrijven slechts met uiterste terughoudendheid mededeling wordt gedaan aan de pers. Het uitgangspunt van beide beleidsregels is ingegeven door de Wet openbaarheid van bestuur en de Wet Bescherming Persoonsgegevens, op grond waarvan de persoonlijke levenssfeer van slachtoffers, nabestaanden, getuigen en verdachten zoveel mogelijk dient te worden beschermd. Met name is dit van belang als het, zoals in de onderhavige zaak, gaat om minderjarige daders en slachtoffers. </antwoord>
      <antwoord nummer="5 en 7" voetnoot="1 2">In een geval als het onderhavige is het primair de taak en de bevoegdheid van de voogdij-instelling en niet van een bestuurder, in casu een stadsdeelvoorzitter, om ervoor zorg te dragen dat er een geschikte opvang voor een pupil wordt gevonden. Zoals bij de beantwoording van de door de leden Verburg en Buijs op 23 november jl. gestelde vragen <voetnoot nummer="1"/>is aangegeven, was (en is) in dit geval het vinden van een geschikte opvang voor het meisje moeilijk, mede vanwege de wisselende problematiek van het meisje en de aan mij door de voogdij-instelling gerapporteerde lacunes in de aanpak. De voogdij-instelling heeft mij aangegeven de aanpak inmiddels te hebben verbeterd. Indien sprake is van (seksuele) kindermishandeling treedt het Advies- en Meldpunt Kindermishandeling (AMK) op als centraal meldpunt. Voor zover geïndiceerde hulp of een kinderbeschermingsmaatregel noodzakelijk is, zal direct doorverwijzing plaatsvinden naar het Bureau Jeugdzorg. Voor zover ingrijpende hulp of bescherming niet noodzakelijk is, zal een beroep worden gedaan op het regionale samenwerkingsverband. In dit geval stond het slachtoffer reeds onder gezag van een voogdij-instelling die in het kader van de hulpverlening de noodzakelijke maatregelen moet treffen. Op dit moment zijn er in de regio Amsterdam wachtlijsten bij alle vormen van jeugdzorg. De regio Amsterdam heeft, net als alle andere provincies en grootstedelijke regio’s, een plan ingediend voor het aanpakken van deze wachtlijsten. Daarin is aangegeven dat de extra wachtlijstmiddelen zullen worden ingezet voor: – investering in het mobiel crisisteam voor de regio – (tijdelijke) versterking van de inzet van het BJZ en de GG&amp;GD in Amsterdam in de zorg voor het jonge kind – investering in het AMK – vergroting van mogelijkheden om tijdens wachttijden jeugdigen en hun opvoeders te ondersteunen. Met deze investering wordt beoogd de wachtlijsten binnen afzienbare tijd terug te dringen. Dan zal ook duidelijk worden of er sprake is van structureel tekort aan jeugdhulpverlening in de regio Amsterdam. Daarnaast is in het stadsdeel Bos en Lommer van Amsterdam een plan opgezet voor intensivering en versterking van de samenhang in de jeugdzorg. Mijn collega van VWS heeft uw Kamer bij de brief van 13 december 2002 <voetnoot nummer="2"/>in het kader van de begrotingsbehandeling voorgesteld dat zij met de gemeente Amsterdam en de toekomstige uitvoerders van dit plan zal overleggen. Hiermee kan een goed beeld ontstaan van wat er nu al geregeld is en hoe de jeugdzorg naar aard, omvang en samenhang idealiter ingericht moet worden. Ik wacht graag de resultaten van deze aanpak af voordat er een concrete uitspraak kan worden gedaan over de behoefte in de regio Amsterdam. </antwoord>
      <antwoord nummer="6">Uit recente cijfers van het expertisecentrum van het NIZW blijkt, dat het aantal adviezen dat door de advies- en meldpunten kindermishandeling is gegeven, is toegenomen en dat het aantal meldingen is afgenomen. Ten aanzien van zedendelicten bestaan gegevens over de aantallen die strafrechtelijk zijn afgedaan. In de tweede voortgangsrapportage over de uitvoering van het Nationaal Actieplan aanpak seksueel misbruik van kinderen, dat ik mede namens de ministers van Volksgezondheid, Welzijn en Sport, van Onderwijs, Cultuur en Wetenschappen en van Binnenlandse Zaken bij voornoemde brief van 11 december jl. naar de Tweede Kamer heb gezonden, wordt een overzicht gegeven over de periode 1997–2000 van de strafrechtelijke afdoening van zedendelicten waarbij minderjarigen zijn betrokken. Opmerkelijk daarbij is vooral de toename van het aantal zaken betreffende kinderpornografie. Deze toename valt onder meer toe te schrijven aan de verhoogde aandacht bij politie en OM voor dit type zaken en de professionalisering bij deze organisaties. Voor wat betreft de overige zedendelicten valt, na een forse stijging tussen 1994 en 1996, een stabilisatie dan wel een licht dalende tendens waar te nemen. Hierbij moet overigens worden bedacht dat niet alle mishandelingen en zedendelicten bij minderjarigen worden gemeld en ook dat, voor zover deze delicten wel zijn gemeld, deze niet altijd strafrechtelijk worden afgedaan. </antwoord>
      <antwoord nummer="8">Mijn uitgangspunt en dat van mijn collega van VWS is dat op regionaal niveau voldoende diagnostiek en verdere kennis en expertise aanwezig moeten zijn om snel en adequaat bij situaties van veronderstelde en vervolgens gebleken seksuele kindermishandeling te kunnen interveniëren. Om tot een dekkende deskundigheid ten behoeve van alle regio’s te komen wordt binnenkort een onderzoek gestart dat tot doel heeft het op basis van de behoefte van specialistische diagnostiek vanuit zowel de bureaus jeugdzorg als vanuit de justitiële sector organiseren van een adequaat aanbod van diagnostiek op het terrein van seksueel misbruik. Verder willen wij, zoals ik al bij de beantwoording van de vragen 5 en 7 heb aangegeven, in het kader van het NAPS door middel van pilots stimuleren dat via bundeling van bestaande kennis en expertise voor slachtoffers van seksueel misbruik een zo adequaat mogelijk aanbod wordt georganiseerd. Over beide voornemens bent u uitgebreider geïnformeerd bij de brief van mijn collega van Volksgezondheid, Welzijn en sport van 14 december 2001. </antwoord>
      <noten afkomstig="antwoord">
         <noot nummer="3"/>
         <noot nummer="1">Kamervragen nr. 2010202780, vragen 2, 3 en 7</noot>
         <noot nummer="2" documenttype="Kamerstuk" kamerstuk-id="28 000 XVI" documentnummer="75">Kamerstuk 28 000 XVI, nr. 75</noot>
         <noot nummer="3" documenttype="Kamerstuk" kamerstuk-id="28 000 XVI" documentnummer="79">Kamerstuk 28 000 XVI, nr. 79</noot>
      </noten>
   </antwoorden>
</kvr>
