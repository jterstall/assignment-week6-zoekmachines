<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de Melkert II banen. (Ingezonden 8 juli 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5479
</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding)</item>
         <item attribuut="Trefwoorden">Uitzendbureaus Werkloosheidsbestrijding</item>
         <item attribuut="Vindplaats">Kamervragen met antwoord 1996-1997, nr. 1696, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-08-20</item>
         <item attribuut="Datum_indiening">1997-07-08</item>
         <item attribuut="Document-id">KVR5479</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3467" allpagenumbers="3467 3468" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1696" onderwerp="" indiendatum="1997-07-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-08-20">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u bevestigen, dat 30 tot 50% van het aantal Melkert II banen tot stand komt via uitzendbureaus? <voetnoot nummer="1"/>Zo neen, hoe groot is dit percentage dan volgens u? </vraag>
      <vraag nummer="2" voetnoot="1">Bent u bereid per omgaande het door u «angstvallig geheim gehouden» <voetnoot nummer="1"/>rapport van Regioplan over de Melkert II banen aan de Kamer ter beschikking te stellen? Zo neen, waarom niet? </vraag>
      <vraag nummer="3">Kunt u bevestigen, dat de uitzendbureaus de Melkert II gelden opstrijken omdat zij de betreffende langdurig werklozen zelf in dienst nemen en vervolgens detacheren bij de inlener? </vraag>
      <vraag nummer="4" voetnoot="1">Weten als gevolg van deze constructie Vedior een omzetstijging van 8%, Start een omzetstijging van 10% en Randstad een omzetstijging van 0,5% te realiseren? <voetnoot nummer="1"/>
      </vraag>
      <vraag nummer="5">Is deze constructie – uitzendbureaus strijken aanzienlijk hoeveelheden overheidssubsidie op – wel in overeenstemming met de bedoeling van de Melkert II regeling? Zo ja, waarom? </vraag>
      <vraag nummer="6">Hoe wordt gecontroleerd, en door wie, of de banen waarin de werklozen worden geplaatst door de uitzendbureaus wel echte – voorheen niet bestaande – banen zijn? </vraag>
      <vraag nummer="7">Ontduiken de uitzendbureaus vervolgens niet op een gemakkelijke manier de bedoeling van de Melkert II regeling doordat zij na afloop van het subsidietijdvak van 1 of 2 jaar niet zelf de werknemer in vaste dienst nemen maar van de inlener-werkgever verlangen dat deze dat doet, of deze slechts een intentieverklaring laten tekenen? </vraag>
      <vraag nummer="8">Kunt u aangeven hoeveel Melkert II’ers er inmiddels op die manier daadwerkelijk een vaste baan hebben gekregen? </vraag>
      <vraag nummer="9">Is de indruk juist, dat op deze manier de lusten voor de uitzendbranche zijn en de lasten voor de inlener? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-06-25" bron="NRC Handelsblad">NRC Handelsblad, 25 juni 1997</noot>
      </noten>
   </vragen>
   <antwoorden aantal="9">
      <antwoord nummer="1">Allereerst merk ik op dat de in het NRC-artikel aangehaalde uitzendbureaus niet de feitelijke beschikkinghouders van de EAU-projecten zijn: voor Vedior International B.V. is dit Stichting PIM, voor Randstad, Content en Manpower is de Stichting Projecten Samen Werken de beschikkinghouder en voor Start Diensten is Start 2000 de beschikkinghouder van het EAU-project. In totaal hebben deze projecten subsidie voor het realiseren van 3890 arbeidsplaatsen. Op dit moment vertonen deze landelijke projecten een instroom van 30% ten opzichte van de totale instroom op banen gerealiseerd in het kader van het Tijdelijk besluit subsidiëring experimenten activering van uitkeringsgelden (EAU). Daarnaast zijn de uitzendbureaus ook onderuitvoerder van diverse gemeentelijke projecten. Hierbij dient in ogenschouw te worden genomen dat deze experimenten nog gaande zijn en ik derhalve op dit moment slechts beschik over voorlopige, nog niet-geverifieerde cijfers. </antwoord>
      <antwoord nummer="2">Regioplan Onderzoek Advies en Informatie B.V. heeft opdracht gekregen de uitvoering van de EAU te evalueren en onderzoek te doen naar de bruikbaarheid van de EAU-methode voor structureel beleid. De instroom in de EAU eindigt per 31 december 1997, het experiment expireert per 31 december 1998. Vanzelfsprekend wordt het eindrapport aan de Kamer aangeboden. Dit rapport wordt in het voorjaar van 1999 verwacht. De Kamer is regelmatig ingelicht over de voortgang van de EAU (TK 1996–1997, 24 844, nr. 31/TK 1996–1997 25 000 XV, nr. 10/TK 1996–1997 25 070, nrs. 1–2 en TK 1995–1996 23 972, nrs. 13 en 16). Geactualiseerde cijfers over instroom (tot en met het tweede kwartaal 1997) zullen in de Sociale Nota worden opgenomen. </antwoord>
      <antwoord nummer="3">Neen, één van de beleidsdoelstellingen van de experimentele regeling is om verschillende methodieken te testen om – met inzet van uitkeringsgelden – moeilijk plaatsbare langdurig werklozen uitzicht te bieden op een plek op de reguliere arbeidsmarkt. Eén van deze methodieken is plaatsing met behulp van de detacheringsconstructie. De landelijke projecten van de uitzendbureaus zijn daarbij niet de enige EAU-projecten die via de detacheringsconstructie trachten om de doelstelling van doorstroom naar regulier werk te bereiken. Omgekeerd bieden Start 2000 en Samen Werken naast detachering ook de mogelijkheid van directe plaatsing van langdurig werklozen bij een werkgever. De betrokkenheid van de landelijke uitzendbureaus bij de uitvoering van de EAU is aan de Kamer gemeld en door de Kamer ondersteund (TK 1994–1995, 23 972, nr. 10 en TK 1996–1996, 25 000 XV, nr. 19). Overigens wil ik opmerken dat de financieringswijze vanuit mijn ministerie van de EAU-projecten van zowel de uitzendbureaus als van andere beschikkinghouders gelijk is. De beschikkinghouder neemt het werkgeverschap en de bijbehorende administratie op zich en kan de betrokken werknemers vervolgens detacheren bij één of meerdere reguliere inlenende werkgevers. Deze betalen daarvoor een inleenvergoeding. Teneinde deze doelgroep succesvol te bemiddelen kunnen deze beschikkinghouders, naast het werkgeverschap, een pakket van diensten als acquisitie, werving, selectie, activering, matching, begeleiding en scholing aanbieden. Afhankelijk van de afspraken tussen de uitzendorganisatie en de inlenende werkgever worden de kosten hiervan (al dan niet gedeeltelijk) in de inleenvergoeding doorberekend. Tegelijkertijd wordt de subsidie die strekt ter mede-financiering van de loonkosten op de inleenvergoeding in mindering gebracht (zie ook TK 1996–1997 25 070, nr. 3). In het reeds aangehaalde evaluatieonderzoek door Regioplan – zie antwoord op vraag 2 – zal onder meer worden ingegaan op het aspect van doelmatigheid van de verschillende methodieken zoals toegepast in de EAU-projecten, waaronder de detacheringsmethode. Dit was en is één van de redenen om experimenten te starten in het kader van de onderhavige regeling. </antwoord>
      <antwoord nummer="4">De jaaromzet van de genoemde uitzendbureaus is bij het ministerie niet bekend. Evenmin is het ministerie op de hoogte van de wijze waarop de achterliggende berekening heeft plaatsgevonden. </antwoord>
      <antwoord nummer="5">Zie het antwoord op vraag 3. </antwoord>
      <antwoord nummer="6">Uiteraard krijgt dit aspect aandacht bij het afsluiten van arbeidscontracten in het kader van de EAU. Lopende de uitvoering van de experimenten gaat de Accountantsdienst van mijn departement voorts na in het kader van tussentijds onderzoek bij de beschikkinghouder of er indicaties zijn van onaanvaardbare verdringing. Daarbij wordt nagegaan of: – er bij de inlenende werkgever voor dezelfde of soortgelijke functie sprake is van een recent ontslag (bijvoorbeeld binnen zes maanden voorafgaand aan de inwerkingtreding van de arbeidsovereenkomst), – er bezwaar van de medezeggenschapsraad voor deze EAU-functie is/was, of, – er een klacht bij de werkgever, medezeggenschapsraad of ombudsman is ingediend. </antwoord>
      <antwoord nummer="7">Zoals uit mijn antwoord op vraag 3 blijkt, is de detacheringsconstructie één van de experimentele methodieken van de EAU. Primaire doelstelling van het gehele arbeidsmarktinstrumentarium van gesubsidieerde arbeid is de activering van langdurig werklozen en het vergroten van de kansen op de arbeidsmarkt. De regeling is gericht op het bevorderen van doorstroom naar een niet-gesubsidieerde arbeidsplaats. Ook bij de detachering van werknemers dient het uitgangspunt te zijn, dat de betrokken werknemer maximale kansen krijgt om reguliere arbeid te verwerven en op die wijze zelfstandig in zijn bestaan te voorzien. Indien de inlenende werkgever op voorhand (intentieverklaring) de wil uitspreekt dat de deelnemer na afronding van het instroomtraject in vaste dienst wordt genomen wordt bijgedragen aan het beoogde doel van het experimentbeleid. </antwoord>
      <antwoord nummer="8">Uit de mij beschikbare – voorlopige, tentatieve – gegevens over de uitstroom van de EAU-projecten van de uitzendbureaus is op te maken dat er tot nu toe bij deze drie projecten reeds voor ruim 630 mensen sprake is van overgang in een niet-gesubsidieerde ban. Hierbij moet in aanmerking worden genomen dat veel arbeidscontracten op dit moment nog voortduren en dat er rekening mee moet worden gehouden dat de doorstroom naar een reguliere baan in de toekomst verder zal kunnen toenemen naarmate meer EAU-contracten zullen aflopen. In een latere fase kunnen meer feitelijke gegevens worden verwacht. Vanzelfsprekend zullen deze gegevens verzameld en gepubliceerd worden. </antwoord>
      <antwoord nummer="9">Neen, zie mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
