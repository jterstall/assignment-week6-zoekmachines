<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ham en Pechtold (beiden D66) aan de minister van Financiën en de staatssecretaris van Onderwijs, Cultuur en Wetenschap over het niet uitkeren van de aanvullende beurs wegens gebrek aan inkomensgegevens. (Ingezonden 8 december 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27104
</item>
         <item attribuut="Inhoud">Vragen naar aanleiding van kennelijk feit dat de Informatie Beheer-groep (IB-groep) recentelijk brieven aan studenten heeft verstuurd waarin staat dat zij vanaf 1 januari 2007 geen aanvullende beurs meer ontvangen, omdat de IB-groep niet beschikt over inkomensgegevens van de ouders. De oorzaak zou liggen in het feit dat de Belastingdienst deze gegevens niet (volledig) kan verstrekken.</item>
         <item attribuut="Rubriek">Hoger onderwijs (Studiefinanciering)</item>
         <item attribuut="Trefwoorden">Studenten Studiefinanciering</item>
         <item attribuut="Vindplaats">Kamervragen met antwoord 2006-2007, nr. 625, Tweede Kamer</item>
         <item attribuut="Vraagnr_bij_indiening">2060704120</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="D66">Van der Ham</persoon>
            <persoon partij="D66">Pechtold</persoon>
         </item>
         <item attribuut="Datum_reaktie">2007-01-17</item>
         <item attribuut="Datum_indiening">2006-12-08</item>
         <item attribuut="Document-id">KVR27104</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1341" allpagenumbers="1341 1342" vetnummer="2060704120" code="0607tkkvr625" lopendefooter="Tweede Kamer, vergaderjaar 2006–2007, Aanhangsel" filenaam="KVR27104" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="625" onderwerp="" indiendatum="2006-12-8">
         <vrager partij="D66" oorsprong="parlement">Van der Ham</vrager>
         <vrager partij="D66" oorsprong="parlement">Pechtold</vrager>
         <vraagt-aan>de minister van Financiën en de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-01-17">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat de Informatie Beheer-groep (IB-groep) recentelijk brieven aan studenten heeft verstuurd waarin staat dat zij vanaf januari 2007 geen aanvullende beurs meer ontvangen? </vraag>
      <vraag nummer="2">Is het waar dat voor een deel van deze studenten de reden dat zij geen aanvullende beurs ontvangen, is gelegen in het feit dat de IB-groep niet beschikt over inkomensgegevens van de ouders en daardoor het recht op een aanvullende beurs niet kan beoordelen? Zo ja, om hoeveel studenten gaat het hier? </vraag>
      <vraag nummer="3">Is het waar dat de oorzaak van dit probleem is gelegen in het feit dat de Belastingdienst deze gegevens niet of niet volledig kan verstrekken? Zo ja, hoe kan dit? Zo neen, wat is dan de oorzaak? </vraag>
      <vraag nummer="4">Welke maatregelen gaat u nemen om ervoor te zorgen dat studenten die recht hebben op een aanvullende beurs deze per 1 januari 2007 gewoon krijgen? </vraag>
      <vraag nummer="5">Welke maatregelen gaat u nemen om ervoor te zorgen dat een dergelijke situatie in de toekomst voorkomen wordt? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Nee, dit is niet correct. De IB-Groep heeft aan studenten die een aanvullende beurs hebben aangevraagd recentelijk een Bericht Studiefinanciering gestuurd, waarin het volgende is vermeld: De gegevens van je ouders zijn nodig voor de berekening van de hoogte van de aanvullende prestatiebeurs. Als we de persoonsgegevens van je ouders hebben ontvangen, vragen we de inkomensgegevens van je ouders op bij de Belastingdienst. Als we de inkomensgegevens hebben ontvangen, ontvang je opnieuw een bericht. </antwoord>
      <antwoord nummer="2, 3 en 4">Normaliter worden studenten die een aanvullende beurs aanvragen ongeveer twee maanden voorafgaand aan de toekenning van de aanvullende beurs geïnformeerd over de hoogte hiervan. Studenten die een aanvullende beurs voor 2007 hebben aangevraagd, hebben echter pas in de laatste week van december 2006, dan wel de eerste week van januari 2007 bericht van de IB-Groep ontvangen over de vaststelling van de hoogte van de aanvullende beurs. Het gaat om ongeveer 230 000 studenten. De oorzaak hiervoor is dat de Belastingdienst in eerste instantie inkomensgegevens aan de IB-groep heeft geleverd op grond van de definitie van het verzamelinkomen uit de Wet inkomstenbelasting 2001. Nadat de IB-groep de gegevens had gecontroleerd, bleek dat gegevens geleverd hadden moeten worden op grond van de definitie van het gecorrigeerd verzamelinkomen uit de Wet Studiefinanciering 2000. Vervolgens heeft de Belastingdienst de eerder geleverde inkomensgegevens alsnog omgezet naar het gecorrigeerd verzamelinkomen. De gegevens zijn medio december opnieuw aan de IB-groep geleverd. Na ontvangst van de gecorrigeerde inkomensgegevens van de Belastingdienst heeft de IB-groep studenten die een aanvullende beurs hebben aangevraagd in de eerste week van januari geïnformeerd over de hoogte hiervan. Studenten met recht op aanvullende beurs ontvangen de aanvullende beurs over de maand januari, zoals gebruikelijk aan het einde van de maand. Hiervoor hoeven geen extra maatregelen te worden genomen. Overigens is er jaarlijks een groep studenten waarvoor de aanvullende beurs niet voorafgaand aan het jaar kan worden vastgesteld. Dit betreft studenten voor wie de Belastingdienst nog niet beschikt over de benodigde inkomensgegevens van de ouders. Nadat de benodigde inkomensgegevens bij de Belastingdienst bekend zijn, wordt de aanvullende beurs met terugwerkende kracht toegekend. </antwoord>
      <antwoord nummer="5">Het gecorrigeerd verzamelinkomen was een overgangsmaatregel bij de introductie van een nieuw inkomensbegrip in de Wet inkomstenbelasting 2001. In de nabije toekomst (per 2008) vervalt het gecorrigeerd verzamelinkomen en zal alleen nog gebruik worden gemaakt van het verzamelinkomen (Stb. 2005, 343 jo 691). Voorts is in dit verband van belang dat wordt gewerkt aan de inrichting van een basisregistratie inkomen waaruit de Belastingdienst vanaf 2009 inkomensgegevens aan andere overheidsorganisaties zal leveren. Met de afnemers – waaronder de IB-groep – zullen de komende tijd dan ook hernieuwde afspraken worden gemaakt over de wijze van gegevensuitwisseling. Belastingdienst en IB-groep hebben inmiddels afgesproken de gang van zaken rond de uitwisseling van inkomensgegevens eind 2006 bij die gelegenheid nog eens samen door te nemen. Daarbij zal ook worden nagegaan of er aanvullende maatregelen mogelijk zijn om een situatie vergelijkbaar met die van de afgelopen periode te voorkomen. Eerlijkheidshalve moet overigens ook worden opgemerkt dat fouten als deze nooit helemaal te voorkomen zijn. Nadat is geconstateerd dat een fout is gemaakt, is het wel zaak dat vervolgens snel wordt nagegaan op welke wijze de gemaakte fout zo snel mogelijk kan worden hersteld. Dat is in dit geval ook gebeurd. </antwoord>
      <noten afkomstig="antwoord"/>
   </antwoorden>
</kvr>
