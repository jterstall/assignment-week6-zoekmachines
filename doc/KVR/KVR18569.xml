<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Volksgezondheid, Welzijn en Sport over de mogelijke verstrekking van medicinale cannabis via de apotheek vanaf1 september 2003. (Ingezonden 29 augustus 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18569
</item>
         <item attribuut="Inhoud">Vragen naar aanleiding van een artikel in de Volkskrant van 28 augustus 2003 waarin gesteld wordt dat de medicinale verstrekking van cannabis per 1 september 2003 alleen gaat gelden voor bepaalde indicaties.</item>
         <item attribuut="Rubriek">Criminaliteit en openbare orde (Drugsbestrijding) Gezondheidszorg (Geneesmiddelen) Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Drugs Geneesmiddelen Patiënten Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 40, Tweede Kamer</item>
         <item attribuut="Vraagnr_bij_indiening">2020316460</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2003-09-24</item>
         <item attribuut="Datum_indiening">2003-08-29</item>
         <item attribuut="Document-id">KVR18569</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="89" allpagenumbers="89 90" vetnummer="2020316460" code="0304tkkvr40" lopendefooter="Tweede Kamer, vergaderjaar 2003–2004, Aanhangsel" filenaam="KVR18569" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="40" onderwerp="" indiendatum="2003-08-29">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-09-24">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Staatswiet met bijsluiter bij de apotheek»? <voetnoot nummer="1"/>
      </vraag>
      <vraag nummer="2">Is het waar dat medicinale cannabis vanaf 1 september 2003 verkrijgbaar zal zijn voor de indicaties pijnbestrijding bij kanker of aids in het laatste stadium, misselijkheid na chemotherapie, chronische pijn, spasticiteit en pijn en bij het syndroom van Gilles de la Tourette? Op basis waarvan is de keuze voor deze indicaties gemaakt? </vraag>
      <vraag nummer="3">Is het u bekend dat door bovenstaande beperking van indicaties een aantal patiënten dat op dit moment via de Stichting Patiëntenbelangen Medicinale Marihuana cannabis ontvangt, zoals Parkinsonpatiënten, deze vanaf 1 september niet via apotheek of Stichting Patiëntenbelangen kan verkrijgen? Heeft u voor deze groep een oplossing of alternatief? Zou het niet beter zijn de keuze van voorschrijven bij de arts te leggen in plaats van bij uw ministerie? </vraag>
      <vraag nummer="4">Wat denkt u te gaan doen aan de verdubbeling van kosten van het gebruik van medicinale cannabis voor deze, mede vanwege hun aandoening, vaak minder draagkrachtige mensen? Bent u van plan verzekeraars extra te stimuleren om de medicinale cannabis te vergoeden? </vraag>
      <vraag nummer="5">Is het u bekend dat een aantal patiënten de cannabis in de vorm van «joints» rookt die door de Stichting Patiëntenbelangen worden aangeleverd omdat deze patiënten zelf niet in staat zijn de joints te maken? Wordt deze vorm van verstrekking (in joint-vorm) ook via de apotheek mogelijk? Zo nee, wie moet de joints draaien voor de patiënten die de cannabis roken, gegeven het feit dat verpleegkundigen hiervoor niet zijn opgeleid en bovendien hier in de regel geen tijd voor hebben? </vraag>
      <vraag nummer="6">Op basis van welke medische en/of praktische overwegingen komt de cannabis in twee en niet in meer sterktes beschikbaar, daar de medische behoefte immers zeer kan verschillen per patiënt maar ook gedurende het ziekteproces van een patiënt? </vraag>
      <noten afkomstig="vraag">
         <noot nummer="1" datum="2003-08-28" bron="Volkskrant">Volkskrant, 28 augustus 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, de indicaties voor behandeling zijn: • aandoeningen van lichte spasticiteit in combinatie met pijn (multiple sclerose, • ruggenmergschade) misselijkheid en braken (bij chemotherapie, radiotherapie en HIV- combinatietherapie) • chronische pijn (m.n. van neurogene aard) • syndroom van Gilles de la Tourette • palliatieve behandeling van kanker en AIDS. Medicinale cannabis is bij deze aandoeningen geïndiceerd in het geval dat met bestaande behandelprotocollen onvoldoende resultaat wordt bereikt of er teveel bijwerkingen optreden. Deze keuze is gemaakt op basis van wetenschappelijke gegevens die beschikbaar zijn over deze aandoeningen. Bij de genoemde aandoeningen bestaat een redelijke kans op een positief behandelingsresultaat. Ten aanzien van andere aandoeningen ontbreken voldoende wetenschappelijke gegevens om van een redelijke kans op een positief resultaat uit te gaan. </antwoord>
      <antwoord nummer="3">Voorschrijven voor indicaties die niet geïndiceerd zijn, zoals de ziekte van Parkinson, raad ik af vanwege de geringe kans op het bereiken van een positief behandelingsresultaat. De verantwoordelijkheid voor het voorschrijven ligt echter bij de arts en er is geen wettelijke belemmering tegen het voorschrijven bij andere indicaties. </antwoord>
      <antwoord nummer="4">De door het Bureau voor Medicinale Cannabis (BMC) geleverde cannabis is slechts weinig duurder dan de gemiddelde prijs van sterke cannabis in de coffeeshop ( 6,90). De publieksprijzen in de apotheek zijn bij een recept van 5 gram 8,28 resp. 9,38 voor de beide geleverde variëteiten. Het product van BMC heeft een gegarandeerde kwaliteit en sterkte, is in het gehele land leverbaar, omvat ook de farmaceutische zorg door de apotheek en – ook – de heffing van 6% BTW. Een onafhankelijke commissie van deskundigen, de Commissie Farmaceutische Hulp (CFH) van het College voor zorgverzekeringen, adviseert verzekeraars over de vergoeding van medicinale cannabis. De CFH is van mening dat er vooralsnog onvoldoende argumenten zijn om medicinale cannabis als rationele farmacotherapie te beschouwen en adviseert de verzekeraars het niet te vergoeden. De uiteindelijke beslissing over vergoeding van medicinale cannabis is echter aan de individuele verzekeraar. </antwoord>
      <antwoord nummer="5">Dit is mij bekend, maar deze vorm van verstrekking via de apotheek wordt niet mogelijk. Vanwege de gezondheidsrisico’s wordt het roken van medicinale cannabis afgeraden. Artsen, apothekers en patiënten heb ik hierover geïnformeerd. Andere manieren van inname (verneveling en inname via een inhalator of drinken in de vorm van thee) zijn wel geschikt. </antwoord>
      <antwoord nummer="6">De overwegingen zijn praktisch en medisch-farmaceutisch van aard. De cannabis is van twee telers afkomstig en dit bepaalt dat er twee variëteiten zijn. De benodigde hoeveelheid cannabis per dag wordt individueel bepaald. Met elk van deze twee variëteiten kan de gewenste dosis individueel ingesteld worden. </antwoord>
      <noten afkomstig="antwoord"/>
   </antwoorden>
</kvr>
