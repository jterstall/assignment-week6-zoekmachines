<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spekman (PvdA) aan de staatssecretaris van Justitie inzake de Dublinverordening n Griekenland. (Ingezonden 29 november 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30709
</item>
         <item attribuut="Inhoud">Vragen over de slechte situatie van asielzoekers en migranten in Griekenland.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Griekenland Vreemdelingen</item>
         <item attribuut="Vindplaats">Kamervragen met antwoord 2007-2008, nr. 1175, Tweede Kamer</item>
         <item attribuut="Vraagnr_bij_indiening">2070805720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
         </item>
         <item attribuut="Datum_reaktie">2008-01-30</item>
         <item attribuut="Datum_indiening">2007-11-29</item>
         <item attribuut="Document-id">KVR30709</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2511" allpagenumbers="2511 2512 2513" vetnummer="2070805720" code="0708tkkvr1175" lopendefooter="Tweede Kamer, vergaderjaar 2007–2008, Aanhangsel" filenaam="KVR30709" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1175" onderwerp="" indiendatum="2007-11-29">
         <vrager partij="PvdA" oorsprong="parlement">Spekman</vrager>
         <vraagt-aan/>
      </vraagdata>
      <antwoorddata antwoorddatum="2008-01-30">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Wat is de huidige stand van zaken met betrekking tot de inbreukprocedure op grond van artikel 226 EG-Verdrag tegen Griekenland inzake de uitvoering van de Dublinverordening? </vraag>
      <vraag nummer="2">Bent u bekend met het rapport gepubliceerd in oktober 2007 door Pro Asyl «The truth may be bitter but it must be told»? Hoe staat u tegenover de expliciete oproep van Pro Asyl aan de Europese-lidstaten om geen asielzoekers over te dragen aan Griekenland in het kader van de Dublinverordening? </vraag>
      <vraag nummer="3">Bent u bekend met het document van de United Nations High Commissioner for Refugees (UNHCR) van juli 2007 over de terugkeer naar Griekenland van asielzoekers van wie de procedure in Griekenland is onderbroken? Hoe staat u tegenover de aanbeveling van de UNHCR aan de EU-lidstaten om genereus gebruik te maken van de discretionnaire bevoegdheid onder artikel 3, tweede lid, van de Dublinverordening? </vraag>
      <vraag nummer="4">Bent u bekend met het deze maand verschenen rapport van UNHCR, «Asylum in the European Union, a study of the implementation of the qualification directive», waaruit blijkt dat in Griekenland in 2006 slechts 1,22% van de asielzoekers een vluchtelingenstatus of een subsidiaire vorm van bescherming heeft gekregen? Wat is uw oordeel over de bevindingen ten aanzien van Griekenland in dit rapport? </vraag>
      <vraag nummer="5">Bent u bekend met het rapport van de parlementaire commissie van het Europees Parlement die zich buigt over Burgerlijke vrijheden, Justitie en Binnenlandse Zaken (LIBE- Comité), dat op 17 juli 2007 is verschenen en waaruit blijkt dat de delegatie van parlementariërs die een bezoek aan Griekenland heeft gebracht om zich te vergewissen van de situatie van asielzoekers en migranten zich ernstige zorgen maakt omtrent refoulement, detentie, procedures, opvang, rechtsbijstand en medische hulp? Deelt u deze zorgen? </vraag>
      <vraag nummer="6">Deelt u de mening dat op basis van de geplande verbeteringen, die tot op heden geen wettelijke weerslag hebben gevonden, de overdracht van asielzoekers aan Griekenland op dit moment verantwoord is, ook wanneer de veelvoud aan recente, ernstige berichten en de gedetailleerde informatie over de slechte situatie voor asielzoekers aldaar in ogenschouw worden genomen? </vraag>
      <vraag nummer="7">Bent u bereid om de overdracht van asielzoekers aan Griekenland te staken totdat er concrete verbeteringen zijn die leiden tot een eerlijk en efficiënt asielsysteem waarin de rechten van asielzoekers worden gewaarborgd? </vraag>
      <vraag nummer="8">Bent u bereid om in Europees verband in overleg te treden met Griekenland en de andere lidstaten om tot gezamenlijke oplossingen te komen die bewerkstellingen dat voldaan wordt aan de internationale normen ter bescherming van vluchtelingen, asielzoekers en migranten? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Zoals u bekend is op 27 juni van het vorige jaar door de Europese Commissie de beslissing genomen om op grond van artikel 226 van het Verdrag tot oprichting van de Europese Gemeenschap ten aanzien van Griekenland een inbreukprocedure met betrekking tot de uitvoering van de Verordening (EG) 343/2003 (hierna: Dublinverordening) te starten. Desgevraagd heeft de Europese Commissie aan mij geen informatie verstrekt over de aard van de bezwaren ten aanzien van de Griekse procedure. Op 15 november en 12 december 2007 is wel door de Europese Commissie aangegeven dat Griekenland inmiddels een reactie heeft gegeven op het met redenen omkleed advies. De Europese Commissie is bezig met het analyseren van deze reactie en heeft nog geen vervolgstappen ondernomen. Het is niet met zekerheid aan te geven op welke termijn dit zal gebeuren. In een uitspraak van 7 november 2007, nr. 200706021/1, heeft de Afdeling bestuursrechstspraak van de Raad van State (hierna: de Afdeling) aangegeven dat het enkele in gang zetten van de inbreukprocedure geen concreet aanknopingspunt vormt op grond waarvan kan worden geoordeeld dat Griekenland in strijd met de non-refoulementverboden zou handelen. </antwoord>
      <antwoord nummer="2">Ik ben op de hoogte van dit kritische rapport. Het raport is het resultaat van een fact-finding mission van 12 juli tot 14 augustus 2007 in Griekenland. De incidenten met onder andere de Griekse kustwacht zoals die beschreven staan in het rapport, acht ik afkeurenswaardig. In individuele Dublinzaken speelt echter de vraag of overdracht aan Griekenland in het kader van de Dublinverordening een onaanvaardbaar risico in zich bergt van indirect refoulement. Het rapport bevat geen concrete gegevens dat Griekenland na overdracht van de vreemdeling in het kader van de Dublinverordening zijn verplichtingen voortvloeiend uit het Vluchtelingenverdrag en het Verdrag tot bescherming van de rechten van de mens en de fundamentele vrijheden (hierna: het EVRM) tegenover hem niet zal nakomen. </antwoord>
      <antwoord nummer="3">De brief van UNHCR van juli 2007 is mij bekend. Zoals al aangegeven in mijn antwoorden op uw eerdere vragen over een mogelijke schending van het refoulement-verbod (Kamerstukken II, 2006–2007, Aanhangsel, nr. 2527), hebben de Griekse autoriteiten erkend dat er een probleem was met betrekking tot de verenigbaarheid van de Griekse wetgeving en de Dublinverordening. In de notitie van 13 november 2006 en de brief van 18 januari 2007 hebben de Griekse autoriteiten echter ook bericht dat de handelswijze met betrekking tot het niet-inhoudelijk afsluiten van procedures in gevallen waarin asielaanvragers hun verblijfsplaats hebben verlaten zonder de politie te informeren sinds juni 2006 veranderd is. Op basis van deze verzekering van de Griekse autoriteiten dat de praktijk veranderd is, mag ik ervan uitgaan dat Griekenland de refoulementverboden respecteert. In de brief van juli 2007 wijst UNHCR erop dat de praktijk weliswaar is aangepast, maar dat deze wijzigingen in gedragslijn nog niet volledig in de wetgeving zijn geïmplementeerd. Het is dus niet zo dat uit de brief van UNHCR nu zou blijken dat de Griekse autoriteiten de praktijk toch niet zouden hebben aangepast. Op 13 september 2007, nr. 200702611/1, heeft de Afdeling een belangwekkende uitspraak gedaan over deze zogenoemde «interruption-procedure». In deze uitspraak heeft de Afdeling geoordeeld dat ik terecht gewicht heb mogen toekennen aan de wijzigingen die Griekenland met betrekking tot de «interruption-procedure» in de uitvoeringspraktijk heeft aangebracht. </antwoord>
      <antwoord nummer="4">Ik ben bekend met dit rapport van UNHCR van november 2007. Het rapport bevat onder andere de resultaten van een onderzoek naar de wijze waarop een vijftal EU-lidstaten de bepalingen van de Richtlijn 2004/83/EG (hierna: de Definitierichtlijn) in de nationale wet- en regelgeving hebben geïmplementeerd. In het rapport is aangegeven dat Griekenland, ten tijde van het onderzoek, de richtlijn nog niet heeft geïmplementeerd en bezig is met het opstellen van een «Presidential Decree» ter omzetting van diverse richtlijnen naar de nationale wetgeving. Instanties die betrokken zijn bij het vreemdelingenbeleid, zoals UNHCR, de ombudsman en ngo’s, is de gelegenheid gegeven hun commentaar op het concept aan te leveren. In het rapport wordt aangegeven dat uit de door UNHCR, tussen maart en juli 2007, bekeken individuele casussen niet is af te leiden of door het Griekse Ministry of Public Order bepalingen uit de Defintierichtlijn zijn toegepast. Evenwel blijkt ook uit het rapport dat de in bezwaar adviserende commissie, het Consultative Asylum Committee, bij enige van haar aanbevelingen de bepalingen van de Definitierichtlijn zichtbaar heeft betrokken. Ook de rechterlijke instantie in vreemdelingenzaken, de Council of State, heeft bij beoordelingen bepalingen uit de richtlijn betrokken. Uit het rapport is dan ook niet op te maken dat het voor een vreemdeling niet mogelijk is tegen een afwijzend besluit een effectief rechtsmiddel in te stellen. Een verschil in percentage inwilligingen bij een gelijk aantal asielaanvragen tussen twee Dublinlanden rechtvaardigt daarnaast op zichzelf niet de conclusie dat het land met de laagste percentage inwilligingen niet in overeenstemming zou handelen met de verdragsverplichtingen, aangezien de oorzaken van een laag percentage inwilligingen van asielaanvragen in een land divers kunnen zijn. </antwoord>
      <antwoord nummer="5">Ook dit rapport is mij bekend. In het rapport wordt verslag gedaan van een bezoek van 9 Europarlementariërs aan Griekenland. Dit bezoek had tot doel om meer te weten te komen over de opvang van asielzoekers in Griekenland en van gedachten te wisselen met de Griekse autoriteiten. De algemene indruk van de delegatie is dat er voortuitgang wordt geboekt, maar te langzaam. De delegatie waardeert de inspanningen die de betrokken autoriteiten leveren en realiseert zich dat Griekenland over het algemeen het hoofd probeert te bieden aan een zeer moeilijke situatie. De omstandigheid dat in de praktijk kennelijk een aantal tekortkomingen en verbeterpunten is gesignaleerd betekent op zichzelf niet dat er niet op zou mogen worden vertrouwd dat Griekenland de refoulementverboden, zo die in een individuele zaak van toepassing zouden zijn, niet zou respecteren. Sinds de publicatie van het rapport hebben zich overigens nieuwe ontwikkelingen voorgedaan. In het rapport worden de omstandigheden in het oude centrum op Samos als erbarmelijk, abominabel, onmenselijk en onaanvaardbaar beschreven. Na publicatie van het rapport hebben de Griekse autoriteiten dit centrum gesloten. Op 2 december 2007 is een nieuw centrum op Samos officieel geopend. In een uitspraak van 11 januari 2008, nr. 200703906/1, heeft de Afdeling zich uitgelaten over het rapport van het LIBE-Comité. Naar de conclusie van de Afdeling kan het LIBE-rapport niet leiden tot het oordeel dat ik niet heb kunnen uitgaan van het interstatelijk vertrouwensbeginsel jegens Griekenland omdat uit het rapport niet blijkt dat in het onderzoek ook asielzoekers zijn betrokken die op grond van de Dublinverordening door Griekenland worden overgenomen of teruggenomen. </antwoord>
      <antwoord nummer="6">Zoals al aangegeven betekent de omstandigheid dat de asielprocedure verbeterd zou kunnen of moeten worden op zichzelf niet dat sprake is van refoulement van asielzoekers die bescherming behoeven. Bij gebreke van concrete aanwijzingen dat inderdaad sprake is van een rechtspraktijk waarin refoulement op in aanmerking te nemen schaal plaatsvindt en in het licht van de eerder reeds genoemde verzekering van de Griekse autoriteiten dat de praktijk met betrekking tot de «interruption-procedure» is aangepast, alsmede in het licht van het feit dat aan een nieuwe asielwet wordt gewerkt, en de genoemde uitspraken van de Afdeling, meen ik op goede grond het interstatelijk vertrouwensbeginsel jegens Griekenland tot uitgangspunt te kunnen nemen. </antwoord>
      <antwoord nummer="7">Zoals ik heb aangegeven bij het antwoord op vraag 6 ben ik niet voornemens het interstatelijk verouwensbeginsel jegens Griekenland op te zeggen en zie ik onvoldoende grond om de verantwoordelijkheid voor de beoordeling van de asielaanvraag niet bij Griekenland te leggen. </antwoord>
      <antwoord nummer="8">Zoals reeds aangegeven in mijn antwoord op uw eerdere vragen wordt in Europees verband al de nodige inspanning geleverd om te waarborgen dat Griekenland zijn verplichtingen nakomt. Griekenland is bezig met het omzetten van de diverse richtlijnen van de Europese Raad in de nationale wetgeving. Het is primair de verantwoordelijkheid van de Europese Commissie de implementaties van de richtlijnen te volgen. </antwoord>
      <noten afkomstig="antwoord"/>
   </antwoorden>
</kvr>
