<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Onderwijs, Cultuur en Wetenschappen, mw. Adelmund, over het weigeren van leerlingen. (Ingezonden 19 september 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12525
</item>
         <item attribuut="Inhoud">Betreft de mogelijkheid voor scholen voor bijzonder onderwijs om leerlingen te weigeren, en het recht voor ouders op vrijheid van schoolkeuze.</item>
         <item attribuut="Rubriek">Basisonderwijs (Leerlingen) Speciaal onderwijs (Leerlingen)</item>
         <item attribuut="Trefwoorden">Bijzonder onderwijs Leerlingen</item>
         <item attribuut="Vindplaats">Kamervragen met antwoord 2000-2001, nr. 171, Tweede Kamer</item>
         <item attribuut="Vraagnr_bij_indiening">2000100040</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2000-10-31</item>
         <item attribuut="Datum_indiening">2000-09-19</item>
         <item attribuut="Document-id">KVR12525</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="349" allpagenumbers="349 350" vetnummer="2000100040" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12525" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="171" onderwerp="" indiendatum="2000-09-19">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="31 oktober 2000), zie ook Aanhangsel Handelingen nr. 96, vergaderjaar 2000–2001">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Biedt artikel 23 van de Grondwet scholen voor bijzonder onderwijs de mogelijkheid leerlingen te weigeren? </vraag>
      <vraag nummer="2">Is er aanleiding om aan te nemen dat dit ook gebeurt? </vraag>
      <vraag nummer="3">Deelt u de opvatting dat ouders in beginsel het recht zouden moeten hebben zelf een school voor hun kind te kiezen? </vraag>
      <vraag nummer="4">Zijn er wettelijke belemmeringen om een recht op vrijheid van schoolkeuze voor ouders alsnog te regelen? </vraag>
      <vraag nummer="5">Deelt u het standpunt dat de vrijheid van onderwijs nooit een absolute vrijheid is geweest, omdat ook nu reeds bekostigingsvoorwaarden worden gesteld aan het bijzonder onderwijs? </vraag>
      <vraag nummer="6">Kan gesteld worden dat lid 4 van art. 40 van de WPO grenzen stelt aan de vrijheid van scholen voor bijzonder onderwijs om leerlingen te weigeren, met name aan bijzondere scholen voor speciaal onderwijs? </vraag>
      <vraag nummer="7">Kan eveneens gesteld worden dat scholen voor bijzonder onderwijs die in hun statuten de garantiefunctie van het openbaar onderwijs hebben opgenomen daarmee geen aanspraak meer kunnen maken op de vrijheid om leerlingen te weigeren? Zijn ze rechtsgeldig, ook als een van die scholen voor bijzonder onderwijs in een later stadium alsnog een beroep zou doen op artikel 23 van de Grondwet? </vraag>
      <vraag nummer="8">Hoe kan naar uw oordeel het recht van ouders om voor hun kinderen een school te kiezen het best worden versterkt? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De vrijheid van richting van artikel 23 van de Grondwet waarborgt dat het bijzonder onderwijs voor de toelating tot de school eisen kan stellen, die gelet op het doel van de instelling nodig zijn voor de verwezenlijking van haar grondslag. In dat kader moet er wel sprake zijn van een consistent gevoerd beleid. (Zie overigens het antwoord op vraag 4) </antwoord>
      <antwoord nummer="2">Hierover zijn mij geen gegevens bekend. Over het weigeren van leerlingen door scholen van bijzonder onderwijs gerelateerd aan richtingsaspecten bestaat weinig jurisprudentie. Bekend is in dit verband het Maimonides-arrest uit 1988 (HR 22-01-1988, A.B. 1988, 96) </antwoord>
      <antwoord nummer="3">Ja. Een dergelijk recht vloeit mede voort uit artikel 2 van het eerste protocol bij het Europese Verdrag tot bescherming van de rechten van de mens (EVRM). Van belang is echter dat dit artikel de ouders wel tegenover de staat een fundamentele aanspraak op eerbiediging van hun keuze voor onderwijs van de door hen gewenste godsdienstige of levensbeschouwelijke richting geeft, doch niet een recht op het verschaffen van zodanig onderwijs aan hun kinderen schept dat geldend kan worden gemaakt tegenover een particuliere instelling die onderwijs van een dergelijke richting verzorgt. </antwoord>
      <antwoord nummer="4">Mijns inziens is dit recht goed geregeld. Bedacht moet immers allereerst worden dat het aspect van het weigeren van leerlingen door bijzondere scholen op grond van richtingsbezwaren is gerelateerd aan het verwezenlijken van de grondslag van de school. Indien ouders onderwijs wensen zoals dat door de school wordt verzorgd en zij de grondslag ook willen onderschrijven, kan toelating tot de school om die reden niet worden geweigerd. Evenmin kan dat als de school wat dat betreft geen consistent beleid voert. Voor het overige speelt dan weliswaar nog het aspect van de vrijheid van inrichting van het bijzonder onderwijs. Uit de bestaande jurisprudentie blijkt evenzeer dat een bijzondere school zich in dat kader, naast uiteraard het discriminatieverbod, heeft te houden aan de zorgvuldigheid die in het maatschappelijk verkeer betaamt. Die zorgvuldigheid die in het maatschappelijk verkeer betaamt, brengt met zich dat er gewichtige redenen moeten zijn voor een bevoegd gezag om een kind de toegang tot zijn scholen te weigeren. Gelet op al deze aspecten is er geen reden om een recht op vrijheid van schoolkeuze nader wettelijk te gaan regelen. </antwoord>
      <antwoord nummer="5">Ja, zo geeft artikel 23 van de Grondwet zelf al aan welke beperkingen kunnen worden aangebracht. </antwoord>
      <antwoord nummer="6">Artikel 40, vierde lid, van de Wet op het primair onderwijs geeft een nadere uitwerking van de toelating van leerlingen binnen een samenwerkingsverband. Daarbij gaat het om speciale scholen voor basisonderwijs. Speciale scholen voor basisonderwijs maken deel uit van een samenwerkingsverband met gewone basisscholen. Dit artikellid verbiedt een speciale school voor basisonderwijs om een leerling die overkomt van een basisschool uit het samenwerkingsverband waarvan de speciale school deel uitmaakt op denominatieve gronden te weigeren. Daarbij is één uitzondering gemaakt en dat is, wanneer de ouders van de leerling weigeren te verklaren dat zij de grondslag van het onderwijs van de school zullen respecteren. Een en ander impliceert dat in dit specifieke geval de vrijheid van richting een genuanceerde benadering vergt. Daarvoor bestaan evenwel sterke argumenten. Het gaat immers om een leerling van een basisschool van het eigen samenwerkingsverband waarvan de speciale school voor basisonderwijs deel uitmaakt. Verder tellen de gezamenlijke leerlingen van alle basisscholen in het samenwerkingsverband mee voor de berekening van de zorgformatie van de speciale school voor basisonderwijs. De basisscholen moeten tevens zonodig bijdragen aan het in dienst houden door de speciale school voor basisonderwijs van het personeel met een werkgelegenheidsgarantie. Onder deze omstandigheden is het niet verdedigbaar dat de speciale school voor basisonderwijs op basis van een andere godsdienst of levensovertuiging zonder verdere bijkomende omstandigheden leerlingen van de basisscholen uit het eigen samenwerkingsverband zou mogen weigeren. De oplossing voor alle in dat kader aan de orde zijnde belangen werd gevonden in het mogen verlangen van de ouders van de leerlingen dat de grondslag van het onderwijs van de speciale school wordt gerespecteerd. </antwoord>
      <antwoord nummer="7">Over de garantiefunctie van het openbaar onderwijs bestaan misverstanden. Meermalen wordt gedacht dat openbare scholen nooit een leerling de toegang kunnen weigeren. De wetgeving waar het echter om draait is bijvoorbeeld artikel 46, 2e lid, van de Wet op het primair onderwijs, waarin valt te lezen dat openbare scholen toegankelijk zijn voor alle kinderen zonder onderscheid van godsdienst of levensbeschouwing. Bij de parlementaire behandeling van dit artikellid is het zojuist vermelde misverstand aan de orde geweest. Daarbij is besproken dat deze bepaling niet betekent dat er recht op toelating van elk aangemeld kind tot elke openbare school zou bestaan, maar slechts inhoudt dat één bepaalde weigeringsgrond is uitgesloten, t.w. dat het kind de toegang zou kunnen worden geweigerd op grond van godsdienst of levensbeschouwing. Als scholen voor bijzonder onderwijs een gelijke bepaling in hun statuten opnemen betekent dat dus dat uitsluitend op die grond de toegang niet kan worden geweigerd. Mogelijk blijft een weigering op andere gronden, bijvoorbeeld uit een oogpunt van plaatsgebrek of spreiding van leerlingen over de scholen van een bevoegd gezag. Overigens geldt dat dus ook voor openbare scholen. Niet in te zien valt waarom een dergelijke statutaire bepaling niet rechtsgeldig zou zijn. </antwoord>
      <antwoord nummer="8">Mijns inziens is een dergelijke versterking (in juridische zin) overbodig: zie het antwoord op vraag 4. Wel ben ik van mening dat de positie van ouders met betrekking tot het onderwijs van hun kinderen in een aantal opzichten kan worden verbeterd door o.a. een betere voorlichting (ook over de schoolkeuze) en door een versterking van de medezeggenschap. Daartoe is een aantal maatregelen in voorbereiding. Tevens wijs ik u op de notitie «naar een flexibeler scholenbestand» (Kamerstuk 25 167 nr. 4, 6 oktober 2000), waarin o.a. de mogelijkheid is opgenomen voor ouders om op basis van ouderverklaringen een nieuwe school voor basisonderwijs of voortgezet onderwijs te stichten. Een andere belangrijke aanvullende maatregel daarbij is de versoepeling van de vereiste getalsnorm voor het zgn. «kleurverschieten» van basisscholen. </antwoord>
      <noten afkomstig="antwoord"/>
   </antwoorden>
</kvr>
