<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Haersma Buma (CDA) en Hofstra (VVD) aan de ministers van Verkeer en Waterstaat en van Justitie over de verhoging van boetes voor aslast-overschrijding. (Ingezonden 27 februari 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17405
</item>
         <item attribuut="Inhoud">Bij overbelading van vrachtwagens wordt gesproken van aslastoverschrijding.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Geldboetes Verkeersveiligheid Wegvervoer</item>
         <item attribuut="Vindplaats">Kamervragen met antwoord 2002-2003, nr. 955, Tweede Kamer</item>
         <item attribuut="Vraagnr_bij_indiening">2020307990</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Haersma Buma</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2003-03-18</item>
         <item attribuut="Datum_indiening">2003-02-27</item>
         <item attribuut="Document-id">KVR17405</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996" vetnummer="2020307990" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17405" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="955" onderwerp="" indiendatum="2003-02-27">
         <vrager partij="CDA" oorsprong="parlement">Van Haersma Buma</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2003-03-18">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Herinnert de minister van Verkeer en Waterstaat zijn toezegging zowel tijdens het begrotingsdebat 2003 van Verkeer en Waterstaat <voetnoot nummer="1"/>als tijdens het algemeen overleg over de moties op 13 februari jl. <voetnoot nummer="2"/>dat hij in overleg zou treden met Justitie over de beboeting voor aslast-overschrijding? </vraag>
      <vraag nummer="2">Kan de minister van Justitie aangeven op welke manier hij invulling heeft gegeven aan deze toezegging? </vraag>
      <vraag nummer="3">Is het waar dat de boetes nu toch per 1 maart a.s. fors verhoogd zullen worden? </vraag>
      <vraag nummer="4">Realiseren de ministers zich dat dit besluit ingaat tegen de uitdrukkelijke wens van de Kamer? </vraag>
      <vraag nummer="5">Is de minister van Justitie bereid om dit besluit op te schorten tot nader overleg met de Kamer? </vraag>
      <noten afkomstig="vraag">
         <noot nummer="1">Handelingen II, nr. 18 pag. 1087–1124</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 5">Reeds met ingang van 1 januari 1995 zijn aslastoverschrijdingen strafbaar gesteld. In vervolg hierop is met ingang van september 1998 de Richtlijn strafvordering overbelading van het openbaar ministerie van kracht geworden. Deze Richtlijn maakte onderscheid tussen enerzijds aslastoverschrijdingen mét gelijktijdige overschrijding van de maximaal toegestane massa met meer dan 5% en anderzijds aslastoverschrijdingen zónder overschrijding van de maximaal toegestane massa. Deze Richtlijn hanteerde een gehalveerd boetetarief voor aslastoverschrijding zonder gelijktijdige overschrijding van de maximaal toegestane massa met 5%, terwijl voor aslastoverschrijding mét diezelfde massaoverschrijding het volle tarief werd gehanteerd. Sedert 1998 is het inzicht verkregen dat overschrijdingen van de toegestane aslasten zeer frequent voorkomen en meer dan evenredig schade veroorzaken aan het wegdek. Dit leidt tot een snellere noodzaak tot vervanging van het wegdek en als gevolg daarvan extra filevorming door toename van wegwerkzaamheden. De extra maatschappelijke schade die ontstaat als gevolg van overschrijding van de toegestane aslasten is inmiddels berekend op circa 50 miljoen per jaar. Het bovenstaande heeft geleid tot het voornemen om het opsporings- en vervolgingsbeleid voor wat betreft overbelading en met name overschrijding van de aslasten te intensiveren. Ook heeft dit tot het inzicht geleid dat het gewenst is op termijn de in 1998 toegepaste halvering van het tarief voor de boetes voor alléén overschrijding van de maximaal toegestane aslasten te doen verdwijnen. Het Directoraat-Generaal Goederenvervoer en de Inspectie voor Verkeer en Waterstaat hebben het voornemen tot intensivering van de handhaving van de eisen inzake aslasten sedert ruim 3 jaar geregeld onder de aandacht gebracht van de vervoersbranche. De branche heeft in die periode in haar tijdschriften over dit voornemen gecommuniceerd en bij de vervoerders aangedrongen op aanpassingen van het materieel aan de wetgeving. Dit heeft echter slechts in beperkte mate plaatsgevonden en door verfijndere opsporingstechnieken blijkt nu dat de onderhavige regelgeving frequent wordt overtreden. Tegelijk zou de sterk verbeterde effectiviteit van de handhaving tot problemen bij de vervoerders en verladers leiden. De sector heeft gesteld, ondanks de veelvuldige en vroegtijdige informatie op dit punt door het ministerie van Verkeer en Waterstaat, extra tijd nodig te hebben om bestaande voertuigen aan te passen. Wij zijn van mening, dat er goede argumenten zijn voor geïntensiveerde handhaving en verhoging van de boetetarieven. De hoogte van boetes is bedoeld om overtreding te ontmoedigen en niet om overtreding economisch nog net mogelijk te maken. Daarom is de halvering van de boetetarieven in de nieuwe aanwijzing inzake strafvervolging bij overbelading, die per 3 maart 2003 van kracht geworden is, niet gecontinueerd. Het argument dat de transportsector meer tijd nodig heeft om materieel en beladingsprocedures aan te passen aan het nieuwe handhavingsbeleid kan slechts in beperkte mate overtuigen. Het gaat immers niet om nieuwe regels voor de belading, maar om de handhaving van regels die al in 1995 van kracht werden. Maar nu de sector zich realiseert dat het de overheid ernst is met de handhaving van de vervoerswetgeving inzake overbelading, zijn wij bereid in het perspectief van een goede naleving van de regels op de wat langere termijn de sector nog enige tijd te gedogen om hun materieel en hun beladingsprocedures aan te passen. Daarom heeft mijn ambtgenoot van Justitie het openbaar ministerie verzocht een tijdelijke maatregel te treffen, waarin nog gedurende één jaar, dat wil zeggen tot 3 maart 2004, de in de nieuwe aanwijzing vastgestelde tarieven voor overschrijding van alléén de toegestane aslasten worden gehalveerd. </antwoord>
      <antwoord nummer="3 en 4">Van belang is dat de wettelijke beladingsregels en een goede handhaving daarvan bijdragen aan tegengaan van oneerlijke concurrentie tussen de vervoerders, aan vergroting van de verkeersveiligheid en aan beperking van schade aan het wegdek en de files die daarvan het gevolg zijn. In de meeste situaties is sprake van een verhoging van de tarieven voor de boetes, die zich goed laat rechtvaardigen tegen de achtergrond van de doelstellingen van de beladingsregels, het belang van een goede naleving ervan en de gebleken frequente overschrijding ervan. Van een forse verhoging is geen sprake. Periodieke indexering van de tarieven is al lange tijd uitgebleven. Zou dit volgens het gebruikelijke stramien wel hebben plaatsgevonden, dan zou een verhoging met circa 75% verdedigbaar zijn. In plaats daarvan is gekozen voor een wat beperktere indexering, voor gelijktijdige invoering van een nieuwe systematiek met een stappentarief en voor het loslaten van onderscheid in tarieven tussen binnenlands en buitenlands vervoer. Vergelijking van het oude en het nieuwe tarief is daarom lastig. Voor wat betreft de tarieven voor overschrijding van alléén de aslast verwijs ik naar de beantwoording van de vragen 2 en 5. De Kamer heeft verzocht de voorgenomen verhoging van de boetetarieven niet door te laten gaan. Met het verzoek aan het openbaar ministerie tot het treffen van een tijdelijke maatregel die strekt tot halvering van het boetetarief voor overschrijding van alléén de maximaal toegestane aslast tot 3 maart 2004 komen wij in belangrijke mate aan het verzoek van de Tweede Kamer en de sector tegemoet. </antwoord>
      <noten afkomstig="antwoord"/>
   </antwoorden>
</kvr>
