<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister en de staatssecretaris van Volkshuisvesting, Ruimtelijke Ordening en Milieubeheer over het bouwen van luxe villa's in het Groene Hart. (Ingezonden 8 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9367
</item>
         <item attribuut="Rubriek">Bouw (Woningbouw) Natuur (Landelijke gebieden)</item>
         <item attribuut="Trefwoorden">Landelijke gebieden Woningbouw</item>
         <item attribuut="Vindplaats">Kamervragen met antwoord 1998-1999, nr. 1373, Tweede Kamer</item>
         <item attribuut="Vraagnr_bij_indiening">2989911130</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-08</item>
         <item attribuut="Document-id">KVR9367</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2729" allpagenumbers="2729 2730" vetnummer="2989911130" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9367" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1373" onderwerp="" indiendatum="1999-04-8">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-05-18">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het artikel «Het Groene Hart wordt niet ontzien», en van het daarin aangehaalde rapport «De driehoek in beeld»? <voetnoot nummer="1"/>
      </vraag>
      <vraag nummer="2">Hoe beoordeelt u de analyse van de provincies Noord-Holland en Zuid-Holland dat «om te voorkomen dat mensen met geld wegtrekken uit de driehoek Leiden–Haarlem–Amsterdam, wonen in het landschap in het Groene Hart moet worden toegestaan»? </vraag>
      <vraag nummer="3">Wat is uw mening over het voornemen van de bouw van vele duizenden woningen in het landelijk gebied tussen de drie genoemde steden? Hoe beoordeelt u het ontbreken van een deugdelijk woningbehoefteonderzoek? Wat is uw mening over de schatting van het aantal woningen op 98 000? Beschouwt u dit aantal als «bouwen op zeer bescheiden schaal»? </vraag>
      <vraag nummer="4">Deelt u de mening dat de aantallen voorziene woningen op Vinex-locaties en binnen bestaand stedelijk gebied in de stedendriehoek reeds voorzien in de woningbehoefte binnen de regio? </vraag>
      <vraag nummer="5">Deelt u de analyse van de milieufederaties dat zeer zuinig dient te worden omgegaan met bestaand landelijk gebied en dus woningen dienen te worden gebouwd binnen de bestaande steden? </vraag>
      <vraag nummer="6">Ziet u de plannen van de provincies en gemeenten als voorbeeld van een landelijke ontwikkeling tot meer «wild wonen» en «wonen in het groen»? Zo neen, beschouwt u deze plannen als een incident? Zo ja, hoe beoordeelt u deze landelijke ontwikkeling? </vraag>
      <vraag nummer="7">Hoe beoordeelt u de plannen in verhouding tot het rijksbeleid, dat onder meer gericht is op het behoud van het Groene Hart, de bescherming van rijksbufferzones tegen bebouwing en de beperking van de automobiliteit? Deelt u de mening dat de voorgestelde ontwikkeling van «wonen in het landschap» dit rijksbeleid ondermijnt? </vraag>
      <vraag nummer="8">Bent u voornemens vast te houden aan het verbod op bouwen in het Groene Hart en in gebieden waar een restrictief beleid geldt? Zo neen, waarom niet? Zo ja, welke maatregelen zult u nemen om uitvoering van de beschreven plannen te voorkomen? </vraag>
      <noten afkomstig="vraag">
         <noot nummer="1" datum="1999-04-7" bron="Trouw">Trouw, 7 april 1999</noot>
      </noten>
   </vragen>
   <antwoorden aantal="7">
      <antwoord nummer="1 en 2">Van het artikel in Trouw heb ik kennis genomen. Het rapport «De Driehoek in beeld» is mij bekend als afronding van de synthesefase in het project «Gebiedsuitwerking Leiden–Haarlem–Amsterdam». Deze gebiedsuitwerking, onder verantwoordelijkheid van de provincies tot stand gekomen, vormt een langetermijnverkenning (2010–2030) naar de ruimtelijke ontwikkelingsmogelijkheden in de stedendriehoek Leiden–Haarlem–Amsterdam. De aanleiding voor deze aanpak ligt in PKB Actualisering Vinex waarin voor een aantal gebieden in de Randstad aandacht is gevraagd voor de complexiteit van de ruimtelijke vraagstukken. De gebiedsuitwerking bevat verschillende elementen die bij het opstellen van de 5 e Nota een rol kunnen spelen. Voor mijn standpunt ten aanzien van gebiedsuitwerkingen verwijs ik u naar mijn brief aan de kamer van 16 februari. </antwoord>
      <antwoord nummer="3">De bouw van «vele duizenden woningen» in het landelijk gebied is in het rapport geen concreet voornemen maar vormt binnen één van de twee geschetste ontwikkelingsrichtingen een onderdeel van de langetermijnverkenning. Het verkennen van meerdere alternatieven was van meet af aan het uitgangspunt voor de gebiedsuitwerkingen. Voor de omvang van de verstedelijkingsopgave hanteert het rapport een ruime bandbreedte (31 000 tot 98 000). Het aantal van 98 000 vormt de bovenkant van de bandbreedte. </antwoord>
      <antwoord nummer="4">De afspraken over de ontwikkeling van Vinex-locaties en bestaand stedelijk gebied voorzien in de thans geraamde behoefte tot 2010. De gebiedsuitwerking heeft betrekking op de periode 2010–2030. </antwoord>
      <antwoord nummer="5">Ik deel de opvatting van de milieufederaties dat met het landelijk gebied zeer zuinig moet worden omgegaan. Het huidige beleid getuigt daar ook van. Het kabinet heeft Stedenland-Plus gekozen als fundament voor de 5 e Nota waarmee de hoofdlijnen van dit beleid worden voortgezet. </antwoord>
      <antwoord nummer="6">De aandacht die in het rapport uitgaat naar wonen in het groen zie ik als uiting van provincies, gemeenten en maatschappelijke organisaties om na te denken over de wijze waarop het beste zou kunnen worden ingespeeld op heersende en toekomstige voorkeuren in de kwalitatieve woningaanvraag in relatie tot de kwaliteit van het landschap. Ik beschouw dit rapport als een constructieve bijdrage aan de discussie. Naar mijn indruk is er een vrij brede belangstelling voor dit vraagstuk. In de 5 e Nota zal dit ook aan de orde komen. Overigens wil ik u wijzen op de nota «De Agenda – voor de discussie over het woonbeleid in het eerste decennium van de 21 e eeuw». In deze discussienota is aandacht voor de ontwikkeling van het wonen in de landelijke gebieden. </antwoord>
      <antwoord nummer="7">Enkele onderdelen van de gebiedsuitwerking, zoals wonen in het landschap, beschouw ik als strijdig met het uitgangspunt om de open ruimten in de Randstad te vrijwaren van uitbreiding van stedelijk ruimtebeslag. </antwoord>
      <antwoord nummer="8">Het restrictief beleid in het Groene Hart wil ik handhaven. In de 5 e Nota zal het nationaal ruimtelijk ordeningsbeleid opnieuw worden geformuleerd. Ook het restrictief beleid zal daarbij aan de orde komen. In het beleid voor het Groen Hart bestaat overigens geen algeheel verbod op bouwen. Centraal staat de beperking van het stedelijk ruimtebeslag. Met de recente aanscherping van het restrictief beleid in de PKB Vinex/Actualisering Vinex is de aanpak verschoven van sturing op aantallen naar sturing met bebouwingscontouren. Uitbreiding van het stedelijk ruimtebeslag buiten de contouren is daarbij in beginsel niet toegestaan. Alle kernen in het Groene Hart zijn binnen deze contouren in principe vrij om naar eigen inzicht de verstedelijking te accommoderen, mits strakke contouren zijn vastgesteld. In de Actualisering Vinex is aangegeven dat vanuit het rijksbeleid geen aanleiding meer bestaat om aanvullend getalsmatig te willen sturen. </antwoord>
      <noten afkomstig="antwoord"/>
   </antwoorden>
</kvr>
