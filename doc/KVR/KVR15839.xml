<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de ministers van Binnenlandse Zaken en Koninkrijksrelaties, van Defensie en voor Grote Steden- en Integratiebeleid over racisme en antisemitisme op internetsites. (Ingezonden 7 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15839
</item>
         <item attribuut="Inhoud">Vragen over de website www.maroc.nl, waarop regelmatig racistische en antisemitische leuzen zouden worden gebezigd. Op dezelfde site wordt door politie en marechaussee personeel geworven.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Politie) Inkomen en rechtspositie (Werving en selectie) Staats- en bestuursrecht (Grondrechten)</item>
         <item attribuut="Trefwoorden">Computernetwerken Discriminatie Marechaussee Politie Werving en selectie</item>
         <item attribuut="Vindplaats">Kamervragen met antwoord 2001-2002, nr. 1295, Tweede Kamer</item>
         <item attribuut="Vraagnr_bij_indiening">2010210180</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Defensie (DEF) Grote Steden- en Integratiebeleid (GSI)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">2002-06-19</item>
         <item attribuut="Datum_indiening">2002-05-07</item>
         <item attribuut="Document-id">KVR15839</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2737" allpagenumbers="2737 2738" vetnummer="2010210180" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15839" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1295" onderwerp="" indiendatum="2002-05-7">
         <vrager partij="CDA" oorsprong="parlement">Verhagen</vrager>
         <vraagt-aan>de ministers van Binnenlandse Zaken en Koninkrijksrelaties, van Defensie en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2002-06-19">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers voor Grote Steden- en Integratiebeleid en van Defensie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de site www.maroc.nl? </vraag>
      <vraag nummer="2">Is het u bekend dat onder meer via het gastenboek en de chatbox regelmatig racistische uitlatingen worden gedaan en opgeroepen wordt tot haat tegen joden? </vraag>
      <vraag nummer="3">Op welke wijze zult u providers aanspreken op het tegengaan van racisme en antisemitisme? </vraag>
      <vraag nummer="4">Vindt u het in dit kader verstandig juist op deze site te adverteren voor een baan bij de politie en marechaussee? </vraag>
      <vraag nummer="5">Bent u bereid de keuze van het medium voor adverteren voor politie en marechausseepersoneel, die juist pal moeten staan voor de waarden en rechtsregels van de Nederlandse samenleving, te verbinden aan de vraag of het medium zich houdt aan diezelfde regels? </vraag>
      <vraag nummer="6">Zo ja, bent u bereid stante pede een einde te maken aan het adverteren op de site www.maroc.nl? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Met een zekere regelmaat worden er op het openbare webforum (genaamd «prikbord») van deze site door gebruikers racistische of antisemitische uitingen gedaan. Aangezien het hier een gemodereerd Webforum betreft worden dit soort uitingen, zodra zij door de beheerder worden gesignaleerd, verwijderd. Soms ontsnapt een uiting aan de aandacht van de moderator; dit webforum krijgt vele honderden bijdragen per dag. Over het algemeen worden de uitingen die niet worden verwijderd gemeld aan het Meldpunt Discriminatie Internet, die de beheerder van het webforum op de hoogte stelt van de aard en locatie van de uiting(en) met daarbij het verzoek deze te verwijderen, welke verzoeken altijd onmiddellijk worden opgevolgd. Het Meldpunt Discriminatie lnternet heeft een uitstekende relatie met deze en andere Marokkaanse webfora op internet. </antwoord>
      <antwoord nummer="3">Als eerste dient te worden opgemerkt dat het niet primair de taak van Internet Service Providers of Hosting Providers is om dit soort uitingen tegen te gaan; dat is de taak van internetgebruikers, beheerders van webfora en andere discussiemedia op internet. Bovendien draagt het Meldpunt Discriminatie Internet er zorg voor dat het merendeel van de discriminerende uitingen die aan hem worden gemeld van internet worden verwijderd. Het MDI is een regulerende klachteninstantie die wordt ondersteund door het Ministerie van Binnenlandse Zaken en Koninkrijksrelaties, het Ministerie van Justitie en de Nederlandse branche-vereniging van Internet Providers NLIP. Anderzijds is het recht om een mening, zonder voorafgaand verlof vrijelijk te mogen uiten een elementaire vrijheid binnen ons democratische bestel. Deze vrijheid is om die reden in de Grondwet vastgelegd en mag slechts om bijzondere, strikt omschreven redenen worden ingeperkt. Op het terrein van het strafrecht is een aantal van die strikt omschreven redenen te vinden, waaronder de artikelen inzake belediging (artikelen 111–113, 118–119 en 261–271 Sr) en inzake discriminerende uitingen (137c–137e Sr). Voor zover publicaties, ook die op internet, aan de criteria uit deze artikelen voldoen, kunnen zij via de weg van het strafrecht worden aangepakt. In 2001 is er één zaak geweest waarin de verdachte in meerdere nieuwsgroepen van het internet verschillende antisemitische en racistische teksten had geschreven. Deze persoon werd in april 2001 door het gerechtshof Arnhem in hoger beroep veroordeeld tot een gevangenisstraf van vier weken voorwaardelijk en een geldboete van f 1500. Er zijn in 2001 door het MDI 11 aangiften gedaan. Deze zijn inmiddels door het OM in behandeling genomen en worden nader onderzocht. </antwoord>
      <antwoord nummer="4 t/m 6">Sommige politiekorpsen, in dit geval het regiokorps Utrecht, en de Koninklijke Marechaussee adverteren voor werving van personeel op diverse websites, waaronder ook op websites voor minderheden zoals de site www.maroc.nl. Werven voor personeel op internetsites brengt een groter risico met zich mee dan werven via gedrukte en audiovisuele media, juist vanwege het interactieve element dat vele websites kenmerkt. Dit vergt een prudente benadering in de afweging via welke internetsites te adverteren, waarbij de achtergrond van de site in alle gevallen zal moeten worden betrokken. De politieregio Utrecht en de Koninklijke Marechaussee waren niet bekend met het gastenboek en de chatbox van de site waar dergelijke uitlatingen op zijn gedaan. Vanzelfsprekend wenst noch de Koninklijke Marechaussee, noch de politie geassocieerd te worden met deze uitlatingen. De Koninklijke Marechaussee werd op 2 mei geconfronteerd met het feit dat op deze site dergelijke uitlatingen werden gedaan en heeft op 3 mei 2002 dan ook direct een einde gemaakt aan het adverteren op deze site. De politieregio Utrecht, zo heeft de korpsbeheerder mij laten weten, heeft op eigen initiatief op 17 april 2002 het contract met deze site beëindigd, toen bleek dat er racistische uitingen waren gedaan. </antwoord>
      <noten afkomstig="antwoord"/>
   </antwoorden>
</kvr>
