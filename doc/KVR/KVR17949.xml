<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de uitvoering van de Tijdelijke Regeling voor Witte Illegalen (TBV 1999/23). (Ingezonden 13 mei 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17949
</item>
         <item attribuut="Inhoud">Vragen naar aanleiding van een petitie voor 'witte illegalen', mede in verband met recente jurisprudentie en genoemde Tijdelijke regeling.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 1423, Tweede Kamer</item>
         <item attribuut="Vraagnr_bij_indiening">2020311450</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-06-16</item>
         <item attribuut="Datum_indiening">2003-05-13</item>
         <item attribuut="Document-id">KVR17949</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2973" allpagenumbers="2973 2974 2975" vetnummer="2020311450" code="0203tkkvr1423" lopendefooter="Tweede Kamer, vergaderjaar 2002–2003, Aanhangsel" filenaam="KVR17949" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1423" onderwerp="" indiendatum="2003-05-13">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="16 juni 2003), zie ook Aanhangsel Handelingen nr. 1370, vergaderjaar 2002–2003">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van de petitie van het comité «Geen mens is illegaal», die op 15 april jl. aan de vaste commissie voor Justitie van de Tweede Kamer is aangeboden? <voetnoot nummer="1"/>
      </vraag>
      <vraag nummer="2" voetnoot="2">Heeft u tevens kennisgenomen van het artikel «Stand van zaken Witte illegalen jurisprudentie» van mr A.A. Vermeij? <voetnoot nummer="2"/>
      </vraag>
      <vraag nummer="3">Wat is uw reactie op de constatering van Vermeij dat verschillende rechtbanken in zaken van witte illegalen een aantal voorwaarden uit de TBV 1999/23 verschillend hebben geïnterpreteerd? Deelt u de mening dat, nu op dit punt geen rechtseenheid bestaat, in dat geval door de overheid en de rechter de meest gunstige interpretatie voor de witte illegaal moet worden toegepast? Zo neen, waarom niet? </vraag>
      <vraag nummer="4" voetnoot="3">Wat is uw reactie op de relativering van voorwaarde 3 van de TBV 1999/23 (het rechtmatig bezit van een sofi-nummmer) in de rechtspraak? <voetnoot nummer="3"/>
      </vraag>
      <vraag nummer="5" voetnoot="4 5">Wat is uw reactie op de uitspraak van de rechtbank Utrecht <voetnoot nummer="4"/>waaruit blijkt dat de witte illegaal geen beroep kan doen op de toezegging van de voormalige staatssecretaris Cohen <voetnoot nummer="5"/>aan de Tweede Kamer dat van valse of vervalste documenten een proces-verbaal moet zijn opgemaakt voordat ze de vreemdeling kunnen worden tegengeworpen? Waarom is deze toezegging niet in het beleid opgenomen en toegepast? </vraag>
      <vraag nummer="6" voetnoot="6">Is het waar dat de IND nog steeds het standpunt inneemt dat het aantreffen van een vals of vervalst document in de administratie van een (voormalig) werkgever voor risico van de vreemdeling komt? Wat is uw reactie op de conclusie van Vermeij <voetnoot nummer="6"/>dat voorwaarde 6 pas aan de witte illegaal mag worden tegengeworpen als deugdelijk en controleerbaar is vastgesteld dat de witte illegaal voor het opmaken van het valse of vervalste document op enigerlei wijze verantwoordelijkheid draagt? </vraag>
      <vraag nummer="7">Wat is uw reactie op de stelling van het comité dat de IND het standpunt inneemt dat bij toepassing van de TBV 1999/23 geen ruimte meer is voor de zgn. resttoets ex artikel 4:84 Awb? Op welke wijze wordt deze resttoets door de IND in zaken van witte illegalen toegepast? </vraag>
      <vraag nummer="8" voetnoot="7">Wat is uw reactie op de conclusie van Vermeij <voetnoot nummer="7"/>dat uit de jurisprudentie blijkt dat, indien een witte illegaal niet heeft voldaan aan voorwaarde 2 (onafgebroken verblijf) of voorwaarde 8 (criminele antecedenten), de IND tevens dient te beoordelen of in dat geval niet sprake is van overige omstandigheden op grond waarvan eventueel gebruik kan worden gemaakt van de bevoegdheid van artikel 4:84 Awb? </vraag>
      <vraag nummer="9">Bent u bereid om de genoemde jurisprudentie in het artikel van Vermeij, die de voorwaarden van de TBV 1999/23 nuanceert of relativeert, toe te passen op de beoordeling van aanvragen van witte illegalen waarop nog niet onherroepelijk is beslist dan wel in daarvoor in aanmerking komende gevallen reeds onherroepelijk afgewezen aanvragen desverzocht daarop te beoordelen? Zo neen, waarom niet? </vraag>
      <vraag nummer="10">Bent u bereid, gelet op de roerige voorgeschiedenis van de regeling en de knelpunten zoals deze onder meer in de jurisprudentie zijn gesignaleerd, om de uitvoering van de tijdelijke regeling voor witte illegalen (TBV 1999/23) door een onafhankelijke instantie (bijv. een universiteit) te laten onderzoeken en te laten evalueren? </vraag>
      <noten afkomstig="vraag">
         <noot nummer="1">Zie de website: http://www.defabel.nl/40160e01.htm</noot>
         <noot nummer="2" titel="Stand van zaken Witte illegalen jurisprudentie">«Stand van zaken Witte illegalen jurisprudentie», mr A.A. Vermeij in Migrantenrecht nr. 1, 2003, blz. 11 – 15</noot>
         <noot nummer="3" titel="Voorwaarde 3: het rechtmatige bezit van een sofi-nummer vanaf 1 januari 1992">Zie Vermeij, onder «Voorwaarde 3: het rechtmatige bezit van een sofi-nummer vanaf 1 januari 1992»</noot>
         <noot nummer="4" datum="2002-08-5" bron="Zie Rb Utrecht">Zie Rb Utrecht, 5 augustus 2002, AWB 01/11094</noot>
         <noot nummer="5">Zie het Algemeen Overleg van 18 oktober 1999, Kamerstuk 19 637, nr. 482, blz. 9</noot>
         <noot nummer="6" titel="Voorwaarde 6: geen bezit of gebruik van valse documenten">Zie Vermeij, onder «Voorwaarde 6: geen bezit of gebruik van valse documenten»</noot>
         <noot nummer="7" titel="Varia/inherente afwijkingsbevoegdheid">Zie Vermeij, onder «Varia/inherente afwijkingsbevoegdheid»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Met het intreden van de beroepsfase in de procedures van vreemdelingen die een beroep hebben gedaan op de Tijdelijke regeling witte illegalen (TBV 1999/23) is een groot aantal zaken in beroep ter beoordeling aan de rechter voorgelegd. Bij de beoordeling in beroep wordt steeds bezien in hoeverre de vreemdeling voldoet aan de voorwaarden voor voorlegging aan de commissie van burgemeesters. Deze voorwaarden, waaronder bijvoorbeeld de beoordeling ten aanzien van het ononderbroken verblijf van de vreemdeling in Nederland gedurende een bepaalde periode, staan omschreven in het TBV 1999/23. De beoordeling of een vreemdeling voldoet aan bedoelde voorwaarden is in al deze gevallen sterk casuïstisch van aard. Zo kan een periode van afwezigheid in heel specifieke gevallen achteraf toch gerechtvaardigd blijken of kan alsnog onder omstandigheden bewijs geleverd worden dat een vreemdeling achteraf bezien in de peilperiode aanwezig is geweest hier te lande. De beoordeling van dergelijke sterk casuïstische omstandigheden kan er toe leiden dat een rechter in de ene zaak op basis van de feiten en omstandigheden in het dossier als ook het verhandelde ter zitting tot het oordeel kan komen dat een beschikking stand kan houden, terwijl de rechter in een andere zaak op basis van de specifieke feiten en omstandigheden in dat dossier als ook het verhandelde ter zitting juist tot een gegrondverklaring van het beroep kan oordelen en de beschikking op bezwaar vernietigen. Dit impliceert evenwel geenszins divergentie in rechtspraak, maar wordt ingegeven door de specifieke individuele feiten en omstandigheden van het geval. Ook overigens kan in zijn algemeenheid worden gesteld dat uit de werkwijze van de rechtbanken en de jurisprudentie niet is gebleken van divergentie ten aanzien van de uitleg van de voorwaarden. Eenduidigheid in de jurisprudentie wordt bovendien nagestreefd door zaken te agenderen voor een zitting van een meervoudige kamer van een gecombineerde samenstelling (rechters van diverse rechtbanken hebben hierin zitting). In één van de zaken (Rb. Den Haag, 17 mei 2001, Awb 00/71986), vermeld in het betreffende artikel, is ook uitspraak gedaan door een meervoudige kamer van gecombineerde samenstelling. </antwoord>
      <antwoord nummer="4">Opgemerkt wordt dat het witte illegalenbeleid zoals neergelegd in TBV 1999/23 in zijn algemeenheid niet onredelijk wordt geacht. Dit is reeds herhaaldelijk in de jurisprudentie overwogen, waarbij tevens is aangegeven dat het gaat om uitzonderingsbeleid, dat tot stand is gekomen na en in overleg met de Tweede Kamer der Staten-Generaal. Ook ten aanzien van voorwaarde 3 (het rechtmatig bezit van een sofinummer) is geoordeeld dat deze eis niet onredelijk wordt geacht. De ratio van het witte illegalenbeleid is juist geweest dat een vreemdeling door toedoen van de overheid de schijn van legaliteit kon verkrijgen. Dit was in het bijzonder mogelijk doordat gedurende een specifieke periode door een overheidsorgaan sofinummers werden afgegeven, waarmee een vreemdeling hier te lande de schijn van legaliteit kon verkrijgen. In het hierboven genoemde artikel wordt aangegeven dat er uitspraken bekend zijn waarin de eis van het rechtmatige bezit van een sofinummer in zekere mate gerelativeerd is. In het artikel wordt verwezen naar uitspraken waarin de rechtbank op basis van de individuele omstandigheden van het geval tot een gegrondverklaring van het beroep oordeelde. Dit laat onverlet dat in zijn algemeenheid – ook in de betreffende aangehaalde uitspraken – het vereiste van rechtmatig bezit van een sofinummer (vanaf 1 januari 1992 tot in ieder geval 1 juli 1998) niet onredelijk wordt bevonden. </antwoord>
      <antwoord nummer="5">Tijdens het overleg met de vaste commissie voor Justitie van 28 september 1999 (kamerstuk, 19 637, nr. 482) is met de toenmalige staatssecretaris van Justitie gesproken over de brief van 3 september 1999 betreffende de regeling witte illegalen (kamerstuk, 19 637, nr. 457). Hierbij zijn de diverse voorwaarden van de regeling aan de orde geweest. Besproken is daarbij ook de voorwaarde dat de vreemdeling in eerdere procedures geen gebruik gemaakt mag hebben of in het bezit zijn geweest van valse of vervalste documenten (voorwaarde 6 van de regeling). Ter toelichting op voorwaarde 6 is aangegeven dat geconstateerd moet zijn dat gebruik is gemaakt van valse of vervalste documenten. Het is in die context dat de opmerking aangaande het opstellen van een proces-verbaal dan ook bezien moet worden. Naast een proces-verbaal kunnen daarmee ook andere stukken in een dossier aanwezig zijn op basis waarvan kan worden vastgesteld dat reeds eerder is geconstateerd dat gebruik is gemaakt van valse of vervalste documenten, bijvoorbeeld omdat dit blijkt uit een uitspraak van een rechtbank in een eerdere procedure. </antwoord>
      <antwoord nummer="6">Ratio van de tijdelijke regeling is dat een vreemdeling door toedoen van de Nederlandse overheid een schijn van legaliteit heeft kunnen krijgen. Doordat gedurende een bepaalde periode sofinummers zijn afgegeven kon de vreemdeling verzekerde arbeid verrichten, waarvoor premies en belasting zijn afgedragen. Echter, in die gevallen waarin de vreemdeling toegang tot de arbeidsmarkt heeft verkregen, terwijl gebleken is dat de toegang verkregen was door het gebruik van valse of vervalste documenten, is er geen sprake van een schijn van legaliteit die de vreemdeling door toedoen van de overheid heeft kunnen verkrijgen. Tijdens het algemeen overleg van 16 november 2000 (kamerstuk, 19 637, nr. 551, blz. 12) met de vaste commissie voor Justitie is in dit verband expliciet aangegeven dat indien valse gegevens ook door een werkgever verstrekt zijn, niet wordt voldaan aan de voorwaarde dat de schijn van legaliteit door toedoen van de overheid is gewekt. Uiteraard is van belang dat, indien geconstateerd wordt dat gebruik is gemaakt van valse of vervalste documenten en de vreemdeling duidelijk onderbouwd heeft aangegeven dat niet zonder meer geconcludeerd kan worden dat er sprake is van het gebruik of bezit van valse gegevens, dit aanleiding kan zijn om nader onderzoek te verrichten. </antwoord>
      <antwoord nummer="7 en 8">Uitgangspunt van het vreemdelingenbeleid met betrekking tot illegaal verblijf is dat illegale vreemdelingen Nederland dienen te verlaten. Omdat het in het verleden kon voorkomen dat een illegale vreemdeling met medeweten van de Nederlandse overheid soms langdurig een schijn van legaliteit hier te lande heeft kunnen opbouwen, is gedurende een bepaalde periode toelatingsbeleid geformuleerd voor langdurig illegalen. In 1999 is nog eenmaal een regeling getroffen voor langdurig illegalen, vervat in TBV 1999/23. In dit TBV wordt expliciet aangegeven dat de tijdelijke regeling tot stand is gekomen in het kader van de discretionaire bevoegdheid van de toenmalige staatssecretaris van Justitie, hetgeen impliceert dat sprake is van uitzonderingsbeleid. In afwijking van genoemd uitgangspunt ten aanzien van illegaal verblijf, wordt bij wijze van uitzondering bezien of toelating op grond van bijzondere feiten en omstandigheden alsnog aan de orde kan zijn. Indien wordt voldaan aan de voorwaarden voor voorlegging aan de commissie van burgemeesters en deze commissie zich een oordeel heeft gevormd over de mate van inburgering, kan in het kader van de discretionaire bevoegdheid alsnog in het verblijf van de vreemdeling worden berust. Dit laat onverlet dat onder zeer bijzondere omstandigheden onverkorte toepassing van de regeling tot een onredelijke beleidstoepasing zou kunnen leiden. Onder die omstandigheden kan er aanleiding zijn om onder gebruikmaking van de inherente afwijkingsbevoegdheid (artikel 4:84 Awb) alsnog aan één of meer specifieke voorwaarden voorbij te gaan. Gelet op het uitzonderingskarakter van de regeling wordt wel opgemerkt dat hier slechts in zeer bijzondere omstandigheden aanleiding toe kan zijn. Deze beleidstoepassing is reeds meerdere keren in beroepsprocedures ter beoordeling gekomen van de rechter. In zijn algemeenheid wordt hiertoe overwogen dat in het TBV 1999/23 reeds sprake is van uitzonderingsbeleid en dat verweerder om die reden slechts in zeer uitzonderlijke omstandigheden gehouden is van die bevoegdheid gebruik te maken. </antwoord>
      <antwoord nummer="9 en 10">Sedert enige tijd kan de bezwaarfase van procedures in het kader van de tijdelijke regeling als afgerond worden beschouwd, een enkele individuele zaak daargelaten. Ook de beroepsfase is – als gezegd – al geruime tijd ingetreden. Dit impliceert dat met de beschikking op bezwaar of – indien beroep is ingesteld – met de uitspraak in beroep, in het grootste deel van de procedures in rechte is vast komen staan of een dossier voorgelegd kan worden aan de commissie van burgemeesters en uiteindelijk al dan niet verblijf wordt verleend op basis van deze regeling. Het opnieuw beoordelen van dossiers ligt dan ook niet in de rede. Aangezien de regeling van TBV 1999/23 reeds was opgesteld in het kader van het gebruik van de discretionaire bevoegdheid en er derhalve in die regeling sprake was van uitzonderingsbeleid, ligt het niet voor de hand om een nieuwe uitzonderingsregeling op dit uitzonderingsbeleid te introduceren. Voor alle aanvragen in het kader van de tijdelijke regeling geldt bovendien dat alle gebruikelijke rechtsmiddelen ter beschikking hebben gestaan. Hiervan is dan ook in zeer veel gevallen gebruik gemaakt, ook van de mogelijkheid om een beslissing ter beoordeling voor te leggen aan de rechter. De mogelijkheid om ten aanzien van deze regeling ander onafhankelijk onderzoek te laten verrichten, ligt bij deze stand van zaken dan ook evenmin in de rede. </antwoord>
      <noten afkomstig="antwoord"/>
   </antwoorden>
</kvr>
