<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de staatssecretaris van Volksgezondheid, Welzijn en Sport over mogelijke klachten inzake het functioneren van Regionaal Indicatieorganen (RIO's). (Ingezonden 21 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19518
</item>
         <item attribuut="Inhoud">Vragen naar aanleiding van het rapport "Overgeleverd aan het RIO" over onder meer mogelijke onduidelijkheid over procedure en termijnen bij de werkwijze van de Regionale Indicatie Organen (RIO's).</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Patiënten) Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Intramurale gezondheidszorg Patiënten Thuiszorg Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 862, Tweede Kamer</item>
         <item attribuut="Vraagnr_bij_indiening">2030406600</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-02-11</item>
         <item attribuut="Datum_indiening">2004-01-21</item>
         <item attribuut="Document-id">KVR19518</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828" vetnummer="2030406600" code="0304tkkvr862" lopendefooter="Tweede Kamer, vergaderjaar 2003–2004, Aanhangsel" filenaam="KVR19518" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="862" onderwerp="" indiendatum="2004-01-21">
         <vrager partij="GroenLinks" oorsprong="parlement">Tonkens</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u het rapport «Overgeleverd aan het RIO» van de Stichting Ondersteuning Klachtopvang Gezondheidszorg en de Landelijke Organisatie Regionale Patiënten Consumenten Platforms (LOREP)? </vraag>
      <vraag nummer="2">Hoe beoordeelt u de conclusies van dit rapport? </vraag>
      <vraag nummer="3">Welke stappen gaat u nemen om de procedure in termen van termijnen, stappen en betrokkenen duidelijk te maken voor cliënten? </vraag>
      <vraag nummer="4">Hoe beoordeelt u het belang van een wettelijke termijn van 6 weken als die zo vaak wordt overschreden? Welke mogelijkheden heeft u om de wettelijke termijn af te dwingen? </vraag>
      <vraag nummer="5">Wat gaat u doen om de afstemming met andere schakels in de zorgketen te verbeteren? </vraag>
      <vraag nummer="6">Hoe beoordeelt u de situatie dat de zorg waarvoor cliënten geïndiceerd zijn niet kan worden aangeboden en dat er ook geen alternatieve zorg kan worden aangeboden? </vraag>
      <vraag nummer="7">Wat vindt u van het voorstel om de RIO’s alleen in te schakelen bij complexe zorgvragen en voor aanvragen voor een persoonsgebonden budget over te nemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De conclusies die getrokken worden en de aanbevelingen die gedaan worden om op een aantal punten de werkwijze van de Rio’s te verbeteren verdienen zeker onze aandacht bij de verdere kwaliteitsverbeteringen van de Rio’s. Vooral de conclusies die gericht zijn op de verhoging van de klantvriendelijkheid (bejegening), wachttijden en regie neem ik uitermate serieus. De conclusies en ook de aanbevelingen in het rapport zijn zeer evenwichtig. Naast de negatieve ervaringen is er ook duidelijk aandacht voor de zaken die goed gaan. Ik heb waardering voor deze genuanceerde benadering. </antwoord>
      <antwoord nummer="3">Het is de verantwoordelijkheid van elk Rio om er zorg voor te dragen dat de klant goed geïnformeerd wordt over de werkwijze, de afhandelingstermijnen en de gevolgen van het indicatiebesluit. De Rio’s zullen op het punt van de informatievoorziening, via de Landelijke Vereniging van Indicatieorganen (de LVIO) nogmaals op deze verantwoordelijkheid worden gewezen. </antwoord>
      <antwoord nummer="4">De wettelijke termijn van 6 weken is van belang omdat het handelen van het Rio moet passen binnen de regels van de Algemene wet bestuursrecht. De ambitie van de Rio’s met betrekking tot de afhandelingstermijn ligt veel hoger. Rio’s streven ernaar om de aanvragers gemiddeld binnen een periode van twee weken af te handelen en spoedgevallen nog sneller. De Kamer wordt in het kader van het Groot Project Modernisering AWBZ elk half jaar geïnformeerd over de stand van zaken met betrekking tot de afhandelingstermijnen. Eind 2003 was de situatie als volgt: De overheid heeft op dit moment geen directe mogelijkheden om de wettelijke termijn af te dwingen. Op het moment dat er van een centrale aansturing van Rio’s vanuit het Centrum Indicatiestelling Zorg sprake is, zijn de mogelijkheden (als dat nodig zou zijn) aanzienlijk groter. </antwoord>
      <antwoord nummer="5">Het Lorep-rapport is ook op dit punt genuanceerd. Er worden zowel positieve als negatieve ervaringen gemeld. In dit voorjaar vinden er regionale bijeenkomsten plaats in het kader van de AWBZ-brede zorgregistratie waar de onderlinge regionale keten afstemming expliciet aan de orde is. De positieve ervaringen zullen daarbij als voorbeeld dienen. </antwoord>
      <antwoord nummer="6">Door de extra investeringen in de zorg doet het probleem dat er wel zorg geïndiceerd is, maar dat die zorg niet voorhanden is zich steeds minder voor. Zorgkantoren spelen een steeds effectievere rol als het gaat om het leveren van alternatieve of overbruggingszorg. Vooral knelpunten in de intramurale zorg, laten zich nog niet snel oplossen. Het beleid is erop gericht om ook hier de ongewenste situatie zo snel als mogelijk is te laten verdwijnen. </antwoord>
      <antwoord nummer="7">Het recht op zorg van een verzekerde zijn keuzevrijheid en de mogelijkheid om bezwaar aan te tekenen op grond van de Algemene wet bestuursrecht, hangen samen met het besluit zoals dat alleen door een Rio kan worden afgegeven. Door het invoeren van standaardindicaties en mandatering en toetsing achteraf zal de directe bemoeienis van de Rio’s bij het afgeven van indicatiebesluiten worden beperkt. </antwoord>
      <noten afkomstig="antwoord"/>
   </antwoorden>
</kvr>
