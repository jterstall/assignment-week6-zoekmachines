<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over reclameposters met seks. (Ingezonden 21 januari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4336
</item>
         <item attribuut="Inhoud">Vervolg op eerdere Kamervragen van hetzelfde Kamerlid (zie Aanhangsel Handelingen II 1996/97, nr. 437). Vragen betreffen mogelijk optreden van het Openbaar Ministerie tegen aanstootgevende reclameposters.</item>
         <item attribuut="Rubriek">Communicatie, media en informatievoorziening (Reclame)</item>
         <item attribuut="Trefwoorden">Reclame Seksualiteit</item>
         <item attribuut="Vindplaats">Kamervragen met antwoord 1996-1997, nr. 654, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-02-12</item>
         <item attribuut="Datum_indiening">1997-01-21</item>
         <item attribuut="Document-id">KVR4336</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1339" allpagenumbers="1339 1340" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="654" onderwerp="" indiendatum="1997-01-21">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-02-12">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Waarom ziet u, blijkens uw antwoord op mijn eerdere vragen <voetnoot nummer="1"/>, geen taak voor het Openbaar Ministerie om op te treden tegen reclameposters met veel seks, waarmee mensen op of aan de openbare weg ongewild worden geconfronteerd? </vraag>
      <vraag nummer="2">Acht u het mogelijk, dat dergelijke reclameposters onder de delictsomschrijving van art. 240 Wetboek van Strafrecht vallen? </vraag>
      <vraag nummer="3">Kan onderzoek naar de bij een belangrijke meerderheid van het Nederlands volk levende opvattingen over hetgeen aanstotelijk is voor de eerbaarheid, helpen bij de beslissing om wel of niet tot vervolging van het aanbrengen van aanstotelijke afbeeldingen over te gaan? </vraag>
      <vraag nummer="4">Gaat u het onderzoek van het ministerie van Justitie voortaan uitbesteden aan het Instituut voor Communicatie Research te Hilversum? Zo neen, waarom beroept u zich dan op een in opdracht van Mediamax Group B.V. opgesteld rapport van dit Instituut als gevraagd wordt om een onderzoek door het Wetenschappelijk Onderzoek- en Documentatiecentrum van uw ministerie? </vraag>
      <vraag nummer="5">Vindt u het bijvoorbeeld relevant, dat blijkens bedoeld rapport een deel van de ondervraagden wel blootreclames wil verbieden en een deel niet, ook als dezerzijds niet om een verbod is gevraagd maar alleen om een onderzoek naar opvattingen van burgers over hetgeen zij aanstotelijk voor de eerbaarheid achten? </vraag>
      <vraag nummer="6">Bent u, gelet op het feit dat nogal wat mensen aanstoot nemen aan reclameposters met veel seks, alsnog bereid het WODC te laten verkennen of een onderzoek naar opvattingen van burgers over hetgeen zij aanstotelijk voor de eerbaarheid achten, mogelijk is? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, II 1996/97, nr. 437.</noot>
      </noten>
   </vragen>
   <antwoorden aantal="5">
      <antwoord nummer="1 en 2">Op zichzelf is het denkbaar dat een reclameposter aanstotelijk voor de eerbaarheid is en daarmee onder de delictsomschrijving van artikel 240 van het Wetboek van Strafrecht valt, hoewel dit gelet op de jurisprudentie op dit artikel niet snel het geval zal zijn. Dat ik in mijn antwoord op de eerdere vragen van het Kamerlid Koekkoek geen taak voor het openbaar ministerie weggelegd zag, houdt verband met deze jurisprudentie en met mijn zienswijze dat het strafrecht eerst aan de orde is, indien andere handhavingsmechanismen geen of onvoldoende effect sorteren. De reclamebranche werkt met de zgn. Nederlandse Reclamecode, met de Reclame Code Commissie als arbiter. Uit opeenvolgende uitspraken van die Commissie blijkt dat de door de code voorgeschreven norm van goede smaak in de praktijk tot gelding wordt gebracht. </antwoord>
      <antwoord nummer="3">De Hoge Raad heeft in een arrest van 13 juni 1972, NJ 1993, no. 297, geoordeeld dat de rechter zelf inhoud moet geven aan het begrip «aanstotelijk voor de eerbaarheid». Hij is daarbij niet aan wettelijke bewijsmiddelen gebonden. In het licht van deze uitspraak vind ik dat het niet op de weg van de Minister van Justitie ligt, om bij wijze van hulp aan de rechterlijke macht, met dergelijk onderzoek een begin te maken. </antwoord>
      <antwoord nummer="4">Nee. Die conclusie mag niet getrokken worden uit het feit dat ik u informatie verstrekt heb, uit onderzoek van dat instituut afkomstig. In het algemeen geldt dat voor een doelmatige besteding van overheidsmiddelen allereerst gebruik gemaakt wordt van aanwezige informatie. In het onderhavige geval was, naar mijn mening, de informatie die het door u gevraagde onderzoek zou moeten opleveren, reeds beschikbaar. </antwoord>
      <antwoord nummer="5">Ja. Het feit, dat een deel van de ondervraagden in bedoeld onderzoek blootreclames wil verbieden, geeft een indicatie van wat de opvattingen van burgers zijn over aanstotelijkheid van de eerbaarheid. In wetenschappelijke termen is hier sprake van operationalisatie van de onderzoeksvraag. Echter, zoals uit mijn antwoord op vraag 3 blijkt, is deze kennis op zichzelf niet relevant voor de beslissing om wel of niet tot vervolging over te gaan. </antwoord>
      <antwoord nummer="6">Nee. Een onderzoek naar dit onderwerp behoort niet tot de prioriteiten van het justitiebeleid, bovendien zou een dergelijk onderzoek niets toevoegen aan reeds bestaande kennis. </antwoord>
      <noten afkomstig="antwoord"/>
   </antwoorden>
</kvr>
