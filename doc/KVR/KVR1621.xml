<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller (GroenLinks), Adelmund (PvdA) en Bijleveld-Schouten (CDA) over bemiddeling van Nederlandse Koppelbazen. (Ingezonden 2 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1621
</item>
         <item attribuut="Inhoud">Betreft het uitlenen van Brits personeel in de bouwsector via Nederlandse koppelbazen aan ondernemingen in Duitsland.</item>
         <item attribuut="Rubriek">Bouw (Overig) Sociale zekerheid (Overig)</item>
         <item attribuut="Trefwoorden">Bouwnijverheid Sociale verzekeringen</item>
         <item attribuut="Vindplaats">Kamervragen met antwoord 1994-1995, nr. 973, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="PvdA">Adelmund</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1995-06-29</item>
         <item attribuut="Datum_indiening">1995-06-02</item>
         <item attribuut="Document-id">KVR1621</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1989" allpagenumbers="1989 1990" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="973" onderwerp="" indiendatum="1995-06-2">
         <vrager partij="GroenLinks" oorsprong="parlement">Rosenmöller</vrager>
         <vrager partij="PvdA" oorsprong="parlement">Adelmund</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="1995-06-29">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretarissen van Sociale Zaken en Werkgelegenheid en van Financie¨n</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten, als zouden door bemiddeling van Nederlandse koppelbazen 80.000 Engelse bouwvakkers in de Duitse bouwsector worden tewerkgesteld, waar deze koppelbazen naar schatting 4 miljard gulden aan verdienen? <voetnoot nummer="1"/>
      </vraag>
      <vraag nummer="2">Doen deze werknemers zich ten onrechte als zelfstandigen, waardoor Duitse en/of Nederlandse regelgeving, o.m. met betrekking tot het ter beschikking stellen van arbeidskrachten, wordt ontdoken? </vraag>
      <vraag nummer="3">Voldoen koppelbazen aan de verplichting tot afdracht van premies voor de sociale verzekeringen? </vraag>
      <vraag nummer="4">Indien genoemde praktijk bij u bekend is, welke initiatieven zijn door u tot dusverre ondernomen om deze praktijk aan te pakken? </vraag>
      <vraag nummer="5">Bent u bereid in overleg met uw Duitse collega’s te komen tot een zodanige gegevensuitwisseling, dat de Nederlandse koppelbazen met meer succes kunnen worden aangepakt? Kan een grensoverschrijdend fraudeteam hieraan een bijdrage leveren? </vraag>
      <vraag nummer="6">Bent u bereid in overleg te treden met de Britse autoriteiten ten einde de praktijk, dat Britse werknemers zich ten onrechte als zelfstandigen voordoen, aan banden te leggen? </vraag>
      <vraag nummer="7">Kan vaststelling van de Richtlijn betreffende de detachering van werknemers met het oog op het verrichten van diensten bijdragen aan het terugdringen van dit soort praktijken? Bent u bereid aan te dringen op spoedige vaststelling van een dergelijke Richtlijn? </vraag>
      <noten afkomstig="vraag">
         <noot nummer="1" datum="1995-05-22" bron="Hier en Nu">Hier en Nu, 22 mei 1995</noot>
      </noten>
   </vragen>
   <antwoorden aantal="5">
      <antwoord nummer="1">Het is ons bekend dat in toenemende mate via Nederlandse koppelbazen Brits personeel wordt uitgeleend aan ondernemingen in Duitsland. Of de omvang van het verschijnsel inderdaad zo groot is als wordt gesteld valt moeilijk te verifie¨ren. </antwoord>
      <antwoord nummer="2">In het Britse sociale verzekeringsstelsel is de mogelijkheid om als zelfstandige te worden aangemerkt afhankelijk van een formaliteit en niet, zoals in de Nederlandse en Duitse verhoudingen, van een inhoudelijke beoordeling van de feitelijke situatie waarin deze personen werkzaam zijn. De mogelijkheid om als Britse zelfstandige gebruik te maken van de Europese detacheringsvoorschriften op het gebied van de sociale zekerheid, neergelegd in Verordening (EEG) nr. 1408/71, hangt naar onze mening af van de vraag of deze personen in de uitoefening van hun concrete werkzaamheden kunnen worden aangemerkt als zelfstandige. De beoordeling van deze situatie dient plaats te vinden in het land waar deze concrete werkzaamheden worden verricht. De enkele omstandigheid dat deze personen zouden worden uitgeleend door Nederlandse koppelbazen heeft niet tot gevolg dat zij onderworpen zouden worden aan het Nederlandse sociale zekerheidsstelsel. De Europese voorschriften op het gebied van de sociale zekerheid laten slechts twee mogelijkheden toe. De hoofdregel luidt dat de betrokken personen onderworpen zijn aan het stelsel van het land waar zij hun werkzaamheden verrichten. In geval van detachering is de sociale zekerheidswetgeving van het land van herkomst van toepassing. Wil sprake zijn van detachering, dan moet worden voldaan aan een aantal stringente voorwaarden. Indien niet wordt voldaan aan deze detacheringsvoorwaarden is de hoofdregel van toepassing. Toegepast op de hier bedoelde situatie leiden deze voorschriften tot de conclusie dat o`f het Britse stelsel van toepassing is, o`f het Duitse stelsel. Het Nederlandse sociale zekerheidsstelsel kan niet van toepassing zijn. Wat betreft de regelgeving met betrekking tot het ter beschikking stellen van arbeidskrachten moet worden geconstateerd dat de Duitse voorschriften van toepassing zijn aangezien de daadwerkelijke terbeschikkingstelling in Duitsland plaats vindt. Naar onze mening biedt de hier bedoelde feitenconstellatie geen aanknopingspunten voor het oordeel dat daarnaast tevens de Nederlandse voorschriften op dit terrein van toepassing zouden zijn. Zoals bekend streeft het kabinet er overigens naar de Nederlandse vergunningplicht op te heffen. De opportuniteit van de Duitse vergunningplicht alsmede de handhaving daarvan staat uiteraard ter beoordeling van de Duitse autoriteiten. </antwoord>
      <antwoord nummer="3">Zoals hierboven reeds is uiteengezet kan er geen sprake zijn van een Nederlands verzekeringsplicht van de hier bedoelde groep van personen. De koppelbazen zijn dus niet verplicht in Nederland premies af te dragen voor de door hen aan Duitse bedrijven uitgeleende Britse werknemers. De premieheffing dient plaats te vinden in het Verenigd Koninkrijk, indien de detacheringsvoorschriften van toepassing zijn, of in Duitsland, wanneer de Duitse autoriteiten tot de bevinding komen dat de Duitse sociale zekerheidswetgeving van toepassing zou zijn. </antwoord>
      <antwoord nummer="4, 5 en 6">Sinds 1990 wordt binnen het GAK door het Algemeen Coo¨rdinatie-Punt te Arnhem (ACP), intensief onderzoek gedaan naar de koppelbazenproblematiek. Reeds in een vroeg stadium (1992) zijn de bevindingen van het ACP onder de aandacht van de Duitse instanties gebracht. In het kader van een in maart 1994 gestart hernieuwd onderzoek heeft uitgebreid overleg plaats gevonden met Nederlandse en Duitse instanties op het gebied van strafrechtelijke opsporing, belastingen en sociale zekerheid. In het verlengde hiervan heeft in januari van dit jaar in Bonn een bespreking plaats gevonden tussen het ministerie van Sociale Zaken en Werkgelegenheid en het ministerie van Financie¨n enerzijds en het Duitse Bundesministerium fu¨r Arbeit und Sozialordnung en het Bundesministerium der Finanzen anderzijds. Tevens heeft in februari van dit jaar een bespreking plaats gevonden tussen het ministerie van Sociale Zaken en Werkgelegenheid en het Britse Department for Social Security. Deze besprekingen waren erop gericht in nauwe onderlinge samenwerking de koppelbazenpraktijk terug te dringen. Binnenkort zal een gezamenlijke bespreking plaats vinden tussen de Britse, Duitse en Nederlandse ministeries teneinde deze samenwerking nader gestalte te geven. Daarnaast zal Financie¨n binnen afzienbare tijd een bespreking hebben met het Duitse Bundesministerium der Finanzen over intensivering van de inlichtingenuitwisseling ten behoeve van de belastingheffing in beide staten en over de aanwezigheid van ambtenaren op elkaars grondgebied bij onderzoeken. Aan Nederlandse zijde is het belang immers met name gelegen in het terugdringen van fraude, gepleegd door de koppelbazen. Daarbij gaat het onder meer om het achterhalen van namen en adressen van koppelbazen en het verkrijgen van een goed inzicht in de verdiensten van de koppelbazen ten behoeve van de door hen verschuldigde belastingen. De indruk bestaat namelijk dat de koppelbazen het met hun activiteiten verdiende inkomen niet (volledig) aangeven bij de Nederlandse Belastingdienst. In de relatie tussen Duitsland en Nederland is voorts van belang dat opgelegde belastingaanslagen ook daadwerkelijk kunnen worden ingevorderd. Door het ontbreken van een Invorderingsverdrag tussen Nederland en Duitsland is bijstand door het ene land bij de invordering van belastingaanslagen van het andere land veelal niet mogelijk. Op Nederlands initiatief is inmiddels overeenstemming bereikt met Duitsland over het binnen afzienbare termijn tot stand brengen van een invorderingsverdrag op het gebied van de directe belastingen. De samenwerking met de Duitse autoriteiten zal tot slot ook kunnen leiden tot een vorm van gegevensuitwisseling over personen die voor koppelbazen werkzaam zijn in Duitsland terwijl zij een Nederlandse uitkering ontvangen, zonder dat zij van deze werkzaamheden melding maken bij de Nederlandse uitkeringsinstanties. </antwoord>
      <antwoord nummer="7">Het voorstel voor een richtlijn betreffende de terbeschikkingstelling van werknemers met het oog op het verrichten van diensten zoals dat momenteel bij de Raad EU in behandeling is bevat inderdaad een bepaling die ziet op de samenwerking tussen de Lid-Staten bij het tegengaan van misbruik en onwettige activiteiten in het kader van de grensoverschrijdende terbeschikkingstelling. Nederland zet zich – bij de huidige stand van de besprekingen – in voor aanvaarding van deze richtlijn. Deze richtlijn beoogt echter hoofdzakelijk op een aantal met name genoemde gebieden op het vlak van arbeidsvoorwaarden en arbeidsomstandigheden vast te leggen van welk land de wetgeving op een bepaald moment van toepassing is in geval van uitlening. Deze richtlijn heeft bij voorbeeld geen betrekking op sociale zekerheidsuitkeringen en -premies. De voorschriften die daarop betrekking hebben in grensoverschrijdende situaties zijn neergelegd in Verordening (EEG) nr. 1408/71, die ook een bepaling bevat betreffende de samenwerking tussen de bevoegde autoriteiten. </antwoord>
      <noten afkomstig="antwoord"/>
   </antwoorden>
</kvr>
