<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over de hulpverlening op de Nederlandse autowegen door bergings- en takelbedrijven. (Ingezonden 25 juli 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1771
</item>
         <item attribuut="Rubriek">Verkeer, vervoer en waterstaat (Overig)</item>
         <item attribuut="Trefwoorden">Hulpverlening Wegen</item>
         <item attribuut="Vindplaats">Kamervragen met antwoord 1994-1995, nr. 1116, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1995-08-17</item>
         <item attribuut="Datum_indiening">1995-07-25</item>
         <item attribuut="Document-id">KVR1771</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2297" allpagenumbers="2297 2298" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1116" onderwerp="" indiendatum="1995-07-25">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1995-08-17">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het rapport van de Rijksverkeersinspectie district Noord-West, 6 februari 1995 <voetnoot nummer="1"/>, alsmede het verzoek tot aanpassing van de vigerende Wet Goederenvervoer over de weg (Stb. 1992, 145) en van het Besluit van 27 april 1992, Stb. 197, houdende regels ter uitvoering van de Wet Goederenvervoer over de weg (Besluit goederenvervoer over de weg), zoals geformuleerd door de Vereniging van Bergingsspecialisten (VBS)? Zo ja, wat is uw mening? </vraag>
      <vraag nummer="2">Waarom wordt, mede gelet op de toegenomen intensiteit van het wegverkeer en de complexiteit van het autovrachtverkeer, de handhaving van de bepalingen van wet- en regelgeving o.a. ter zake van de normen omtrent het maximum laadvermogen van hulpvoertuigen, niet of nauwelijks ter hand genomen? </vraag>
      <vraag nummer="3">Hoe staat u tegenover de bestaande stilzwijgende afspraak tussen politie, alarmeringsdiensten en de Vereniging van Bergingsspecialisten die dienstverrichting, door andere bergings- en takelbedrijven in opdracht van organisaties zoals vermeld in art. 4 van het Besluit goederenvervoer over de weg, verhindert? </vraag>
      <vraag nummer="4">Deelt u de mening, dat de uitvoering, de controle en het beheer van materie¨le wetgeving inzake de hulpverlening op de Nederlandse autowegen door bergings- en takelbedrijven, niet aan financieel belanghebbenden moet worden overgelaten? </vraag>
      <vraag nummer="5">Wilt u bezien in welke mate de Wet Ambulancevervoer model zou kunnen zijn voor aanpassing van de vigerende regelgeving voor het uitvoeren van takel- en bergingswerkzaamheden op de Nederlandse autowegen? </vraag>
      <noten afkomstig="vraag">
         <noot nummer="1">Kenmerk R/240394/1615/6046/6024</noot>
      </noten>
   </vragen>
   <antwoorden aantal="5">
      <antwoord nummer="1">Ja, de inhoud van het rapport is mij bekend. Het Besluit goederenvervoer over de weg (Bgw) vindt zijn wettelijke basis in de Wet goederenvervoer over de weg (Wgw), welke op zijn beurt is gebaseerd op Europese regelgeving, nl. Richtlijn 74/561/EEG van 12 november 1974. Artikel 2 van deze Richtlijn geeft aan welke speelruimte de Lid-Staten van de Europese Unie hebben om nadere regels te stellen. Uit deze bepaling blijkt dat vrijstelling van de vergunningverplichting voor binnenlands vervoer op grond van de Europese regelgeving in principe mogelijk is. Nederland heeft daarvan, bij de totstandkoming van de Wgw, gebruik gemaakt. Artikel 4 sub e van het Bgw stelt bergings- en takelbedrijven vrij van de vergunningplicht die geldt voor het verrichten van beroepsgoederenvervoer. In deze bepaling worden gewichtsgrenzen voor vrachtauto’s en aanhangwagens gesteld waarboven geen beroep meer kan worden gedaan op vrijstelling van de vergunningplicht. Ik ben met de Nederlandse Vereniging van Bergingsspecialisten (V.B.S.) van mening dat de in deze bepaling genoemde gewichtsgrenzen inmiddels zijn achterhaald. Ik zal daarom de Europese Commissie een concreet tekstvoorstel tot wijziging van artikel 4 sub e Bgw voor te leggen. Dit voorstel houdt in dat de gewichtsgrenzen die in dit artikel genoemd worden komen te vervallen. Ik merk hierbij wel op dat dit tekstvoorstel betrekking zal hebben op vervoer dat onmiddellijk volgt op en in direct verband staat met een defect van het te bergen voertuig of een ongeval danwel het uitvallen van de bestuurder van dat voertuig. </antwoord>
      <antwoord nummer="2">Ingevolge artikel 2 lid 2 van de Richtlijn 74/561/EEG wordt de mogelijkheid geboden om, in consultatie met de Europese Commissie, bedrijven van alle of enige bepalingen van de Richtlijn uit te zonderen. Het gaat daarbij om ondernemingen in het wegvervoer die alleen nationaal vervoer voor derden verrichten. Hierbij dient te worden opgemerkt dat dit vervoer slechts een geringe weerslag mag hebben op de vervoermarkt, vanwege de aard van de vervoerde goederen en de korte afstand van het vervoer. Met betrekking tot het onderhavige vervoer is dit het geval. Door de Rijksverkeersinspectie (RVI) wordt controle uitgeoefend op de naleving van de bepalingen van de wetgeving met name bij ondernemingen die werkzaam zijn in het beroepsgoederenvervoer. De prioriteit van de handhavingsactiviteiten van de RVI ligt bij het aspect veiligheid. Daartoe richt de controle zich in de eerste plaats op de naleving van de regelgeving betreffende rijtijden, overbelading en het vervoer van gevaarlijke stoffen. Daarnaast wordt in voorkomend geval op de naleving van aspecten van marktordening gecontroleerd. Wanneer in dit kader door de RVI wordt geconstateerd dat vervoer wordt verricht dat niet overeenkomstig de bepalingen van het Bgw plaats vindt, zal daar door haar tegen worden opgetreden. </antwoord>
      <antwoord nummer="3">De door u genoemde stilzwijgende afspraak is mij niet bekend. Ingevolge het gestelde in artikel 4 sub e van het Bgw is het voor een ondernemer mogelijk, binnen de in dit artikel genoemde beperkingen, vervoer te verrichten in opdracht van organisaties die zich krachtens polisvoorwaarden of lidmaatschap jegens verzekerden danwel leden hebben verbonden tot hulpverlening, alsmede in opdracht van Nederlandse overheidsinstanties. Ik zou ook geen enkele behoefte hebben om de regelgeving verder te beı¨nvloeden. Dit is een zaak van partijen. </antwoord>
      <antwoord nummer="4">Ik ben van mening dat de uitvoering van en de controle op de regelgeving een verantwoordelijkheid van de overheid is. De mogelijkheid om binnen de bedrijfstak interne afspraken te maken om de naleving van de regelgeving te bevorderen, is natuurlijk altijd aanwezig. </antwoord>
      <antwoord nummer="5">Ik ben van mening dat door het treffen van maatregelen, zoals ik eerder heb aangegeven, het niet nodig is tot aanpassing van de vigerende regelgeving over te gaan overeenkomstig het model van de Wet Ambulancevervoer. Dit model past naar mijn overtuiging niet bij het liberale karakter van de Wgw. Wel kan de Nederlandse Vereniging van Bergingsspecialisten, wanneer daartoe behoefte bestaat, een beroep doen op de Rijksverkeersinspectie om mogelijkheden en onmogelijkheden binnen de vrijstellingsregeling nog eens toe te lichten. Ik ga er daarbij overigens van uit dat, bij honorering van het Nederlandse voorstel tot wijziging van artikel 4 sub e Bgw, de door de Nederlandse Vereniging van Bergingsspecialisten gesignaleerde problematiek tot het verleden behoort. </antwoord>
      <noten afkomstig="antwoord"/>
   </antwoorden>
</kvr>
