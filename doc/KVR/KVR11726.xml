<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Buitenlandse Zaken over kennisoverdracht vanuit Rusland ten behoeve van Iraanse wapenontwikkeling. (Ingezonden 18 mei 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11726
</item>
         <item attribuut="Inhoud">Vragen naar aanleiding van een artikel in International Herald Tribune van 11 mei 2000, waaruit blijkt dat de Baltic State Technical University kennis aan Iran geeft ten behoeve van een raketprogramma.</item>
         <item attribuut="Rubriek">Veiligheidsbeleid en defensie (Militair strafrecht) Veiligheidsbeleid en defensie (Wapenbeheersing)</item>
         <item attribuut="Trefwoorden">Iran Rusland Wapens</item>
         <item attribuut="Vindplaats">Kamervragen met antwoord 1999-2000, nr. 1301, Tweede Kamer</item>
         <item attribuut="Vraagnr_bij_indiening">2990011150</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2000-05-24</item>
         <item attribuut="Datum_indiening">2000-05-18</item>
         <item attribuut="Document-id">KVR11726</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2909" allpagenumbers="2909 2910" vetnummer="2990011150" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11726" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1301" onderwerp="" indiendatum="2000-05-18">
         <vrager partij="VVD" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-05-24">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft de Russische regering in casu «Russian Federal Service for Currency and Export Control» op aandrang van de Verenigde Staten een onderzoek gedaan bij de «Baltic State Technical University» waaruit is gebleken dat deze universiteit kennis aan Iran geeft ten behoeve van zijn raketprogramma? <voetnoot nummer="1"/>Wat is uw oordeel daarover? </vraag>
      <vraag nummer="2">Deelt u de angst dat hiermee slechts een topje van de ijsberg boven water is gekomen? Acht ook u dergelijke kennisoverdracht vanuit Rusland ten behoeve van de Iraanse wapenontwikkeling zeer ongewenst? </vraag>
      <vraag nummer="3">Heeft u inzicht in de omvang van de kennisoverdracht inzake massavernietigingswapens en overbrengingsmiddelen vanuit Rusland naar Iran? </vraag>
      <vraag nummer="4">Hoe wilt u deze verspreiding tegengaan zowel bilateraal als multilateraal? Welke resultaten zijn tot op heden concreet bereikt? </vraag>
      <vraag nummer="5" voetnoot="2">Herinnert u zich uw opmerking in het debat van 8 september 1999 waarin u aangaf te bezien welke alternatieven kunnen worden geboden aan wetenschappers van de Russische Federatie om te voorkomen dat verkeerde contacten worden aangegaan met Iran? <voetnoot nummer="2"/>Welke concrete voorstellen zult u hiertoe doen? </vraag>
      <vraag nummer="6">Bent u bereid deze vragen te beantwoorden voor het (besloten) algemeen overleg over Iran op 25 mei a.s.? </vraag>
      <noten afkomstig="vraag">
         <noot nummer="1" datum="2000-05-11" bron="International Herald Tribune">International Herald Tribune, 11 mei 2000</noot>
         <noot nummer="2" documenttype="Kamerstuk" kamerstuk-id="23 432" documentnummer="28">Kamerstuk 23 432, nr. 28</noot>
      </noten>
   </vragen>
   <antwoorden aantal="5">
      <antwoord nummer="1 en 2">Van de Russische autoriteiten werd vernomen dat het onderzoek naar de activiteiten van de «Baltic State Technical University» werd uitgevoerd door verschillende overheidsinstellingen, waaronder het ministerie van Onderwijs en de Federal Service for Currency and Export Control. Volgend op dit onderzoek werd het onderwijs aan Iraanse studenten en de training van Iraanse specialisten aan de universiteit stopgezet. De Russische autoriteiten hebben niet aangegeven op welke gronden het onderzoek werd gestart. Het stemt natuurlijk tot tevredenheid dat de betrokken Russische overheidsinstellingen zich nu over de zaak hebben gebogen en dat er maatregelen zijn getroffen. Ik maak daaruit op dat de Russische autoriteiten het belang van goede toepassing van exportcontroleregels in toenemende mate inzien. Uiteraard blijft de mogelijkheid dat er vanuit Rusland ook nog andere vergelijkbare overdrachten plaatsvinden een reden tot zorg. </antwoord>
      <antwoord nummer="3">Het is niet goed mogelijk een precies inzicht te verkrijgen in de omvang van de kennisoverdracht inzake massavernietigingswapens en overbrengingsmiddelen vanuit Rusland. </antwoord>
      <antwoord nummer="4">In bilateraal verband wordt iedere geëigende gelegenheid benut om de Nederlandse zorg hierover tot uitdrukking te brengen. Zo heb ik bij mijn recente bezoek aan Moskou in maart jl. hierover gesproken met mijn ambtgenoot Ivanov, waarbij ik in het bijzonder heb gewezen op het risico van wetenschappelijke informatie die in handen komt van minder vreedzame regimes. Ik heb minister Ivanov toegezegd dat Nederland desgewenst gaarne Rusland zou willen helpen bij het effectiever maken van de Russische exportcontroles, en ik heb hem uitgenodigd daartoe met concrete voorstellen te komen. Daarnaast is dit vraagstuk nadrukkelijk onderdeel van de Nederlandse assistentie bij de ontmanteling van Russische kernwapens. Het verdrag terzake werd onlangs door minister Ivanov en mij ondertekend in Moskou. De hulp die Nederland verstrekt is namelijk uitsluitend van financiële aard, zodat de ontmanteling door Russische wetenschappers en bedrijven zal plaatsvinden. Daarmee wordt de proliferatie van kennis op dit gebied tegengegaan door het bieden van een alternatieve bron van inkomsten. Op multilateraal niveau zijn in het kader van de exportcontroleregimes, t.w. de Nuclear Suppliers Group (NSG), de Australië Groep (AG) en het Missile Technology Controle Regime (MTCR) politieke afspraken gemaakt met het doel te voorkomen dat proliferatiegevoelige goederen en technologieën in verkeerde handen vallen. Nederland speelt, zoals bekend, een actieve rol in deze regimes. Ook Rusland maakt deel uit van de genoemde exportcontroleregimes, m.u.v. de AG. Bij vermoede overtreding van de afspraken worden de partnerlanden daarop aangesproken en verzocht orde op zaken te stellen. De afspraken hebben, naast de overdracht van materiële zaken, in principe tevens betrekking op de overdracht in immateriële vorm, de zogenaamde Intangible Technology Transfer (ITT). Het betreft de overdracht van kennis, zoals bijvoorbeeld in de vorm van technische assistentie. In de praktijk vormt de praktische implementatie van deze afspraken op nationaal niveau, enerzijds door de uiteenlopende nationale wet- en regelgeving en anderzijds door het moeilijk grijpbare karakter daarvan, een lastige zaak. In de verschillende regimes wordt in verband hiermee momenteel speciale aandacht besteed aan de vraag hoe de controle op ITT verder te verbeteren. In EU-verband wordt deelgenomen aan het International Science and Technology Centre in Moskou, waar ruimte wordt geschapen voor Russische geleerden met relevante kennis op het gebied van massavernietigingswapens en hun overbrengingsmiddelen om hun kennis toe te passen op onderwerpen die de vrede dienen. Daarnaast heeft het Amerikaanse Department of Energy het zogenaamde «Nuclear Cities Initiative» gelanceerd, waarin wordt gezocht naar mogelijkheden in de zogenaamde «gesloten steden», waar de Russische productie en ontwikkeling van massavernietigingswapens plaatsvond, alternatieve bronnen van economische activiteit aan te boren. Nederland nam als een van de weinige EU-lidstaten deel aan een conferentie die hierover afgelopen jaar in Rome werd georganiseerd. Inmiddels heeft Italië op grond van de uitkomsten van deze conferentie een voorstel ingediend in de EU voor een Europese variant van dit Amerikaanse initiatief dat onderwerp zal vormen van beraad binnen de Unie. Nederland staat positief tegenover het voorstel, maar wel moet nog nader worden gesproken over de praktische uitvoerbaarheid en het te verwachten effect op non-proliferatie. </antwoord>
      <antwoord nummer="5">Ja. Dit was een van de redenen waarom Nederland deelnam aan de door Italië georganiseerde conferentie, waar uitgebreid werd ingegaan op de mogelijkheden te voorkomen dat verkeerde contacten worden aangegaan met Iran. Daaruit bleek ondermeer dat het ook voor de VS, dat daarvoor ruime financiële middelen en mankracht heeft vrijgemaakt, moeilijk is concrete projecten te identificeren en uit te voeren op dit gebied. Gezien de complexiteit van programma’s op dit gebied heeft de regering dan ook voorkeur voor communautaire programma’s, waartoe het Italiaanse voorstel een eerste aanzet zou kunnen geven. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
