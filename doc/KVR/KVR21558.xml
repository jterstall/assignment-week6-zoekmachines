<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de minister van Justitie en de staatssecretaris van Onderwijs, Cultuur en Wetenschap, mw. Van der Laan, over de veiling van gestolen VOC-aandelen en obligaties. (Ingezonden 9 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21558
</item>
         <item attribuut="Inhoud">Eeuwenoude Nederlandse aandelen en obligaties van onder meer de VOC, die in de jaren '80 zijn gestolen uit het Gemeentearchief van Amsterdam, zullen in Würzburg geveild worden. De verjaringstermijn voor kunstroof is 20 jaar. Is het verlengen van de verjaringstermijn een oplossing om kunstroof tegen te gaan. Dit zijn aanvullende vragen op eerder gestelde vragen van het lid Kraneveldt, ingezonden 9 september 2004.</item>
         <item attribuut="Rubriek">Cultuur en taal (Archieven) Cultuur en taal (Beeldende kunsten) Strafrecht en strafprocesrecht (Misdrijven)</item>
         <item attribuut="Trefwoorden">Archieven Beeldende kunst Diefstal</item>
         <item attribuut="Vindplaats">Kamervragen met antwoord 2004-2005, nr. 332, Tweede Kamer</item>
         <item attribuut="Vraagnr_bij_indiening">2030420970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2004-11-08</item>
         <item attribuut="Datum_indiening">2004-09-09</item>
         <item attribuut="Document-id">KVR21558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="697" allpagenumbers="697 698" vetnummer="2030420970" code="0405tkkvr332" lopendefooter="Tweede Kamer, vergaderjaar 2004–2005, Aanhangsel" filenaam="KVR21558" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="332" onderwerp="" indiendatum="2004-09-9">
         <vrager partij="VVD" oorsprong="parlement">Rijpstra</vrager>
         <vraagt-aan>de minister van Justitie en de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="8 november 2004), zie ook Aanhangsel Handelingen nr. 87, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Hoe beoordeelt u de stelling: De dief die het geduld kan opbrengen 20 jaar te wachten wordt eigenaar van het gestolene? Deelt u de mening dat deze stelling volgt uit artikel 3:105 lid 1 van het Burgerlijk Wetboek? Zo neen, waarom niet? </vraag>
      <vraag nummer="2" voetnoot="2">Herinnert u zich de vragen van de leden Rijpstra en Griffith (VVD) inzake internationale kunsthandel en kunstroof? <voetnoot nummer="2"/>Staat u nog steeds achter de strekking van het antwoord waarin u stelt dat er geen aantoonbaar verband bestaat tussen de civiele verjaringstermijn in Nederland en de kunst- en antiekdiefstallen gezien de huidige ontwikkelingen? Zo ja, waarom? Zo neen, waarom niet? </vraag>
      <vraag nummer="3">Bent u bereid een grondig onderzoek in te stellen waarbij het aspect van de zware criminaliteit bij de internationale kunstroof wordt betrokken? Evenzo de vraag of Nederland aantrekkelijker is (geworden) voor dieven die nationaal erfgoed en kunst willen stelen vanwege de relatief korte verjaringstermijn? Vervolgens de vraag of de kunsthandel in Nederland een voldoende zelfreinigend karakter heeft? En tenslotte de vraag of verlenging van de verjaringstermijn een oplossing biedt? </vraag>
      <noten afkomstig="vraag">
         <noot nummer="1" datum="2004-08-8" bron="de Volkskrant">de Volkskrant, 8 augustus 2004</noot>
         <noot nummer="2" documenttype="Kamervragen" documentnummer="46" documentjaargang="2003-2004">Aanhangsel Handelingen, nr. 46, vergaderjaar 2003–2004.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Kraneveldt (LPF), ingezonden 9 september 2004 (vraagnummer 2030420940). </toelichting>
   <antwoorden aantal="3">
      <antwoord nummer="1">Op grond van de algemene regeling van artikel 3:105 lid 1 BW j o artikel 3:306 BW wordt de bezitter inderdaad na 20 jaren eigenaar van de gestolen zaak, ook al is hij niet te goeder trouw. Maar daarbij moet wel worden aangetekend dat indien de dief na twintig jaar wachten eigenaar van de zaak is geworden, de koper die bekend is met de voorgeschiedenis, zich bloot stelt aan strafrechtelijke vervolging wegens opzetheling of schuldheling (art 416 en 417 bis Sr). Een en ander sluit niet uit dat na het intreden van de verjaringstermijn zowel de dief als de koper aansprakelijk zijn uit onrechtmatige daad waarbij vergoeding van de schade «in natura» kan plaatsvinden, namelijk door teruggave van de gestolen zaak. Sinds de implementatie van de richtlijn 93/7/EEG in 1995 gelden voor cultuurgoederen in de zin van de artikelen 7 en 14a van Wet tot behoud van cultuurbezit evenwel langere termijnen. Dergelijke cultuurgoederen kunnen op grond van artikel 3:310b BW gedurende vijf jaren nadat de plaats van het cultuurgoed en de identiteit van de bezitter bekend zijn geworden, worden opgeëist en in ieder geval dertig jaren na de dag waarop de niet-rechthebbende bezitter van de zaak is geworden. Gebruik makend van deze regeling heeft de Inspectie Cultuurbezit de Duitse centrale autoriteiten dan ook om medewerking verzocht. In het kader van de ratificatie en implementatie van het UNESCO-verdrag 1970 inzake de middelen om de onrechtmatige invoer, uitvoer en eigendomsoverdracht van culturele goederen te verbieden en te verhinderen (Trb. 1972, nr 50 en Trb. 1983, nr. 66) zal de verjaringsregeling opnieuw worden bekeken. </antwoord>
      <antwoord nummer="2">Ik ben nog steeds van mening dat er geen aantoonbaar verband bestaat tussen de civiele verjaringstermijnen in Nederland en de kunst- en antiekdiefstallen, zeker gezien het feit dat de VOC-aandelen in Duitsland op de markt komen en niet in Nederland. Daaraan doet niet af dat zoals al in het antwoord op vraag 1 is aangegeven, een en ander in het kader van UNESCO-verdrag 1970 nader zal moeten worden bekeken. </antwoord>
      <antwoord nummer="3">In het kader van het Nederlands voorzitterschap van de EU organiseerde het ministerie van OCW op 8 en 9 november jl., in samenwerking met de ministeries van Justitie en Financiën, een conferentie over de bestrijding van illegale handel in cultuurgoederen in de EU. Tijdens die conferentie is een onderzoek gepresenteerd naar verschillende aspecten van de illegale handel van cultuurgoederen in Nederland. Zowel strafrechtelijke als privaatrechtelijke aspecten van de illegale handel in cultuurgoederen zijn daar aan de orde gekomen. De bij de conferentie betrokken ministeries stellen zich ten doel op de uitkomsten van deze conferentie verder voort te bouwen. De organisaties van kunsthandelaren in Nederland hebben gedragscodes opgesteld voor hun leden. Deze codes zullen mede bijdragen aan de bestrijding van illegale handel in cultuurgoederen. Dit strookt ook met aanbevelingen van UNESCO die gedragscodes van de kunsthandel beschouwen als één van de instrumenten in de strijd tegen de illegale handel in cultuurgoederen. </antwoord>
      <noten afkomstig="antwoord"/>
   </antwoorden>
</kvr>
