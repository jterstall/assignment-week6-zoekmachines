<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Schriftelijke vragen van het lid Van de Beeten (CDA) op 22 mei 2007 medegedeeld aan de ministers van Justitie en van Binnenlandse Zaken en Koninkrijksrelaties.; Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28568
</item>
         <item attribuut="Inhoud">Betreft vragen over het voornemen binnen de rechterlijke macht om een leidraad Toelaatbaarheid van nevenfuncties tot stand te brengen. Deze vragen zijn eerder gepubliceerd onder vraagnummer 8 (Aanhangsel van de Handelingen I, 2006-2007, 8). Die publicatie bevatte de mededeling van staatssecretaris Albayrak (Jus), dat de vragen nog niet beantwoord konden worden, omdat de afstemming rond de beantwoording nog niet was afgerond. De onderhavige publicatie bevat het antwoord van minister Hirsch Ballin (Jus), mede namens minister Ter Horst (BZK).</item>
         <item attribuut="Rubriek">Rechterlijke organisatie (Algemeen)</item>
         <item attribuut="Trefwoorden">Nevenfuncties Rechterlijke macht</item>
         <item attribuut="Vindplaats">Kamervragen met antwoord 2006-2007, nr. 9, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Beeten</persoon>
         </item>
         <item attribuut="Datum_reaktie">2007-07-09</item>
         <item attribuut="Datum_indiening">2007-05-22</item>
         <item attribuut="Document-id">KVR28568</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="19" allpagenumbers="19 20" vetnummer="" code="" lopendefooter="Eerste Kamer, vergaderjaar 2006–2007, Aanhangsel" filenaam="KVR28568" issn-nummer="ISSN 0921 - 738x" uitgever="Sdu Uitgevers ’s-Gravenhage 2007"/>
      <vraagdata vraagnummer="9" onderwerp="" indiendatum="">
         <vrager partij="CDA" oorsprong="parlement">Van de Beeten</vrager>
         <vraagt-aan/>
      </vraagdata>
      <antwoorddata antwoorddatum="2007-07-9">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>mevrouw Ter Horst (minister van Binnenlandse Zaken en Koninkrijksrelaties)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het voornemen binnen de rechterlijke macht een leidraad Toelaatbaarheid van nevenfuncties tot stand te brengen? </vraag>
      <vraag nummer="2">Is u bekend door wie en op welke wettelijke grondslag zulks gebeurt? </vraag>
      <vraag nummer="3">Acht u het aanvaardbaar, dat in een dergelijke leidraad regels worden gesteld over het lidmaatschap van de Eerste Kamer, provinciale staten, gemeenteraden en andere vertegenwoordigende lichamen? </vraag>
      <vraag nummer="4">Bent u bereid te bevorderen dat zulks niet gebeurt? </vraag>
      <vraag nummer="5">Bent u bereid om de in te stellen commissie die de Grondwet nader beziet te verzoeken in algemene zin verenigbaarheden en onverenigbaarheden met het lidmaatschap van staatsorganen en vertegenwoordigende lichamen in haar beschouwing te betrekken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Momenteel wordt in opdracht van de presidentenvergadering en de Nederlandse Vereniging voor Rechtspraak door een werkgroep een leidraad voorbereid over de toelaatbaarheid van nevenfuncties van rechterlijke ambtenaren, die werkzaam zijn bij de gerechten. Oogmerk van de leidraad is om de (voorzitters van de) gerechtsbesturen een richtsnoer aan te reiken ten behoeve van de door hen te verrichten beoordeling of in een bepaald geval het vervullen van een nevenbetrekking door een rechterlijk ambtenaar ongewenst is. Deze beoordelingsbevoegdheid wordt thans impliciet ontleend aan artikel 44, tweede lid, van de Wet rechtspositie rechterlijke ambtenaren (Wrra), waarin voor rechterlijke ambtenaren de verplichting is opgenomen om de functionele autoriteit (het gerechtsbestuur) kennis te geven van hun nevenbetrekkingen, in samenhang met de artikelen 46c, eerste lid, onderdeel a, en tweede lid, en 46o, tweede lid, van de Wrra, die voorzien in de bevoegdheid voor de president van het gerecht (de voorzitter van het gerechtsbestuur) om een waarschuwing te geven of een verzoek om strafontslag te doen. Bij de Tweede Kamer is op dit moment aanhangig een voorstel van wet tot wijziging van de Wet rechtspositie rechterlijke ambtenaren in verband met enkele aanvullingen op de regeling inzake de nevenbetrekkingen van rechterlijke ambtenaren en rechterlijke ambtenaren in opleiding gedurende de binnenstage (Kamerstukken II 2004/05, 29 937, nr. 2). Dit wetsvoorstel voorziet er onder meer in dat in artikel 44 van de Wrra de beoordeling van nevenbetrekkingen uitdrukkelijk wordt geregeld en de bevoegdheid daartoe in het geval van bij een gerecht werkzame rechterlijke ambtenaren wordt toebedeeld aan de voorzitter van het gerechtsbestuur. Ik streef ernaar u zo spoedig mogelijk te informeren. </antwoord>
      <antwoord nummer="3">De beoordeling van de aanvaardbaarheid van een nevenbetrekking geschiedt aan de hand van de in artikel 46c van de Wrra neergelegde normen (verwaarlozing van het ambt, de ambtsbezigheden of de ambtsplichten; ernstig nadeel aan de goede gang van zaken bij de rechtspraak of het daarin te stellen vertrouwen). De beoordeling zal, zodra het in antwoord 2 genoemde wetsvoorstel kracht van wet heeft gekregen, geschieden aan de hand van het hiervoor in artikel 44, tweede lid, van de Wrra uitdrukkelijk vastgelegde criterium (is het vervullen van een nevenbetrekking ongewenst met het oog op een goede vervulling van het ambt of op de handhaving van zijn onpartijdigheid en onafhankelijkheid of van het vertrouwen daarin). Het is aan (de voorzitter van) het gerechtsbestuur om te bepalen of in een specifiek geval, gelet op de relevante omstandigheden van het geval, het vervullen van een nevenbetrekking in het licht van bovenstaande criteria al dan niet ongewenst is. Dit geldt in beginsel ook in gevallen waarin de nevenbetrekking van een rechterlijk ambtenaar een politiek vertegenwoordigende functie betreft. In de gevallen waarin de Grondwet bepaalt dat incompatibiliteiten bij wet dienen te worden geregeld (zie de artikelen 57, vierde lid, en 129, vijfde lid) staat het (de voorzitter van) het gerechtsbestuur niet vrij het aanvaarden van het lidmaatschap van de Staten-Generaal respectievelijk provinciale staten of de gemeenteraad in algemene zin te belemmeren. Dit blijkt ook daaruit dat artikel 45 van de Wrra voor functies in vertegenwoordigende organen en andere publiekrechtelijke colleges bepaalt dat een rechterlijk ambtenaar in beginsel in de gelegenheid wordt gesteld om vergaderingen daarvan bij te wonen en daaruit voortvloeiende werkzaamheden te verrichten. </antwoord>
      <antwoord nummer="4">Zoals hierboven is toegelicht bij de beantwoording van vraag 3, is de beoordeling of het vervullen van een nevenbetrekking door een rechterlijk ambtenaar in een specifiek geval ongewenst is, voorbehouden aan (de voorzitters van) de gerechtsbesturen. Als een nevenbetrekking in een specifiek geval als ongewenst wordt aangemerkt, kan de betrokken rechterlijk ambtenaar tegen dit oordeel of (zo lang bovenvermeld wetsvoorstel nog niet tot wet is verheven) de eventuele waarschuwing in het geval hij zijn nevenbetrekking niet wenst op te geven, beroep instellen bij de Centrale Raad van Beroep. Hierdoor kan door de rechter worden getoetst of het oordeel van (de voorzitter van) het gerechtsbestuur ten aanzien van de (on)gewenstheid van een nevenbetrekking stand houdt in het licht van de wettelijke criteria en het wettelijk stelsel van onverenigbaarheden. Met het oog op het voorgaande zie ik geen reden om hierover in overleg te treden met de opdrachtgevers van de thans in voorbereiding zijnde leidraad. </antwoord>
      <antwoord nummer="5">Het kabinet is bezig met de voorbereiding van de formulering van de opdracht aan de staatscommissie Grondwet. In dit verband zal ook worden bezien of de (on)verenigbaarheid van functies met het lidmaatschap van de Eerste en de Tweede Kamer en andere vertegenwoordigende lichamen als mogelijk onderwerp kan worden meegenomen. U zult zo spoedig als mogelijk door mijn ambtgenote van Binnenlandse Zaken en Koninkrijksrelaties en mij nader worden geïnformeerd over deze opdrachtverlening aan de staatscommissie Grondwet. </antwoord>
      <noten afkomstig="antwoord"/>
   </antwoorden>
</kvr>
