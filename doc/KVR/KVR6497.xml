<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over Oost-Europese prostituees. (Ingezonden 23 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6497
</item>
         <item attribuut="Inhoud">Vragen over Oost-Europese prostituees die zich in het handelsregister laten inschrijven om te voorkomen dat hun verblijfsvergunning wordt ingetrokken.</item>
         <item attribuut="Rubriek">Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Handelsregisters Prostitutie Vreemdelingen</item>
         <item attribuut="Vindplaats">Kamervragen met antwoord 1997-1998, nr. 705, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-02-13</item>
         <item attribuut="Datum_indiening">1998-01-23</item>
         <item attribuut="Document-id">KVR6497</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1435" allpagenumbers="1435 1436" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6497" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="705" onderwerp="" indiendatum="1998-01-23">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1998-02-13">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de recente berichten in de media dat Oost-Europese prostituees zich op grote schaal inschrijven in de handelsregisters? <voetnoot nummer="1"/>
      </vraag>
      <vraag nummer="2">Om hoeveel personen gaat het landelijk? </vraag>
      <vraag nummer="3">Waarom wordt niet onderzocht of de vrouwen die zich als masseuse inschrijven daadwerkelijk hun beroep uitoefenen? </vraag>
      <vraag nummer="4">Is het feit dat iemand zich als masseuse inschrijft maar in werkelijkheid als prostituee werkzaam is een reden de verblijfsvergunning in te trekken? </vraag>
      <vraag nummer="5">Kunt u aangeven in hoeverre andere lidstaten van de Europese Unie met hetzelfde probleem kampen? </vraag>
      <noten afkomstig="vraag">
         <noot nummer="1" datum="1998-01-13" bron="Onder andere Nieuwsblad van het Noorden">Onder andere Nieuwsblad van het Noorden, 13 januari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van de berichtgeving over dit onderwerp. Naar aanleiding van uw vragen heb ik contact opgenomen met de Kamer van Koophandel Groningen, alwaar het probleem zich afspeelt. Gebleken is dat de Kamer van Koophandel Groningen in de afgelopen 6 maanden tien Oost-Europese onderdanen met een massagesalon heeft ingeschreven in het handelsregister. </antwoord>
      <antwoord nummer="2">Tot de persoonlijke gegevens van de ondernemer, die worden opgenomen in het handelsregister (Artikel 1, Handelsregisterbesluit Stb. 1997, 417), behoort niet de nationaliteit van de ondernemer. Het land van geboorte wordt weliswaar wel opgenomen, doch de Kamer van Koophandel is gehouden gegevens omtrent individuele natuurlijke personen niet te verstrekken anders dan in de onder artikel 15, 3e lid onder a, b, c of d van de Handelsregisterwet (Stb. 1996, 181) omschreven omstandigheden, waarvan i.c. geen sprake is. Het is daarom voor de landelijke KvK-Data niet mogelijk om een landelijk overzicht te geven. </antwoord>
      <antwoord nummer="3">In het summier onderzoek, dat door de Kamer van Koophandel wordt uitgevoerd (op grond van artikel 5 van het Handelsregisterbesluit) is gebleken dat de betreffende massagesalons zijn gevestigd in een bordeel. Bij navraag bleken de Oost-Europese onderdanen het bewijs van inschrijving in het handelsregister nodig te hebben ten behoeve van een door hen ingediende aanvraag om een vergunning tot verblijf als zelfstandige. Deze aanvraag wordt getoetst aan de bepalingen van nationaal beleid ten aanzien van vreemdelingen die een zelfstandig beroep willen uitoefenen of een zelfstandig bedrijf willen voeren (hoofdstuk B12/4.2.3 van de Vreemdelingencirculaire 1994). Voor de beoordeling van deze aanvraag dient de vreemdeling(e) aannemelijk te maken dat er daadwerkelijk sprake is van zelfstandigheid. Dit kan ondermeer worden aangetoond met een bewijs van inschrijving in het handelsregister van de Kamer van Koophandel. De Oost-Europese prostituees hebben er zelf voor gekozen zich als ondernemer van een massagesalon in te schrijven waarschijnlijk omdat zij problemen verwachtten met inschrijving als prostituee. Bordelen worden ook ingeschreven in het handelsregister onder een andere bedrijfsomschrijving, namelijk «café met kamerverhuur.» De Oost-Europese prostituees waren er dus kennelijk niet van op de hoogte dat een inschrijving als zelfstandig prostituee mogelijk is. Bij het indienen van hun aanvragen om een vergunning tot verblijf bij de Vreemdelingendienst hebben zij echter wel duidelijk kenbaar gemaakt dat het werkzaamheden in de prostitutie betreft. </antwoord>
      <antwoord nummer="4">Een vergunning tot verblijf kan worden ingetrokken, indien de vreemdeling(e) onjuiste gegevens heeft verstrekt, die hebben geleid tot het verlenen van de vergunning tot verblijf (artikel 12 van de Vreemdelingenwet). In het geval dat aan een masseuse een vergunning tot verblijf voor de uitoefening van dat beroep zou zijn verleend, kan, als later zou blijken dat het in praktijk om prostitutie zou gaan, de verleende vergunning tot verblijf worden ingetrokken. De betreffende ondernemers van de massagesalons hebben echter een aanvraag ingediend om een vergunning tot verblijf voor het verrichten van arbeid als zelfstandig prostituee. Deze aanvragen – en soortgelijke – worden thans door de Vreemdelingendiensten voorgelegd aan de IND. Tot op heden is voor zover bekend, aan geen enkele prostituee (of masseuse), afkomstig uit een van de landen waarmee een Associatie-overeenkomst is gesloten, een vergunning tot verblijf verstrekt. Intrekking van een vergunning tot verblijf is daarom niet aan de orde. </antwoord>
      <antwoord nummer="5">Begin 1997 is door de IND een kleine questionnaire gehouden bij een aantal Lidstaten van de Europese Unie, te weten België, Denemarken, Groot-Brittannië, Zweden, Frankrijk en Duitsland, over migrantenprostituees. Daarin is tevens de vraag gesteld hoe de Associatie-overeenkomsten in deze Lidstaten worden geïnterpreteerd op het terrein van zelfstandige vestiging in relatie tot prostituees uit het buitenland. Geen van de aangeschreven landen verleent verblijfsvergunningen aan prostituees afkomstig uit de landen waarmee een Associatie-overeenkomst is gesloten. Wel is er sprake van het gedogen van prostitutie en prostituees in de meeste landen. </antwoord>
      <noten afkomstig="antwoord"/>
   </antwoorden>
</kvr>
