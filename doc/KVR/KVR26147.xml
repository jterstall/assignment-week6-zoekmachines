<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over een vaccin tegen baarmoederhalskanker. (Ingezonden 1 augustus 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26147
</item>
         <item attribuut="Inhoud">Vragen naar aanleiding van een bericht in De Telegraaf van 29 juli 2006 over het vaccin Gardasil dat binnenkort in Nederland verkrijgbaar zal zijn. Gevraagd wordt onder meer dit middel op te nemen in het RVP (Rijks Vaccinatie Programma).</item>
         <item attribuut="Rubriek">Gezondheidszorg (Geneesmiddelen) Gezondheidszorg (Ziekten en ziektepreventie)</item>
         <item attribuut="Trefwoorden">Geneesmiddelen Inentingen Kanker</item>
         <item attribuut="Vindplaats">Kamervragen met antwoord 2005-2006, nr. 1943, Tweede Kamer</item>
         <item attribuut="Vraagnr_bij_indiening">2050617220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-08-15</item>
         <item attribuut="Datum_indiening">2006-08-01</item>
         <item attribuut="Document-id">KVR26147</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4131" allpagenumbers="4131 4132" vetnummer="2050617220" code="0506tkkvr1943" lopendefooter="Tweede Kamer, vergaderjaar 2005–2006, Aanhangsel" filenaam="KVR26147" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1943" onderwerp="" indiendatum="2006-08-1">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-08-15">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het bericht dat zeer binnenkort een vaccin tegen baarmoederhalskanker, Gardasil, verkrijgbaar wordt in Nederland? <voetnoot nummer="1"/>
      </vraag>
      <vraag nummer="2">Bent u op de hoogte van het feit dat Gardasil op 8 juni 2006 door de Amerikaanse Food and Drug Administration (FDA) is goedgekeurd voor vrouwen van 9 tot 26 jaar en dat het Centre For Disease Control al na drie weken heeft geadviseerd om het vaccin op te nemen in het vaccinatieprogramma voor vrouwen van 11–12 jaar en tevens een inhaalslag te maken door vrouwen van 13 tot 26 jaar te vaccineren? </vraag>
      <vraag nummer="3">Bent u op de hoogte van het feit dat Centrale Humanitaire Médico-Pharmacentique (CHMP) op 26 juli 2006 heeft geadviseerd Gardasil goed te keuren voor meisjes en jongens tussen 9 en 15 jaar? Hoe snel kan een reactie of besluitvorming van de Nederlandse overheid over gebruik van dit vaccin verwacht worden? </vraag>
      <vraag nummer="4">Deelt u de mening dat zo snel mogelijk duidelijk moet worden of Gardasil in Nederland wordt opgenomen in het Rijksvaccinatieprogramma (RVP)? Bent u bereid een speciale commissie bij de Gezondheidsraad in te stellen die binnen twee maanden terzake adviseert? </vraag>
      <vraag nummer="5">Welke studies met Gardasil kent u en welke resultaten laten deze studies zien? Bent u op de hoogte van het feit dat vaccinatie met Gardasil tegen HPV (humaan papillomavirus) type 6, 11, 16 en 18 zeer effectief is en dat door vaccinatie de kans op baarmoederhalskanker met 70% afneemt? </vraag>
      <vraag nummer="6">Welke kosten zijn verbonden aan opname van vaccinatie tegen baarmoederhalskanker in het RVP? Welke kosten worden uitgespaard door opname in het RVP? </vraag>
      <vraag nummer="7">Realiseert u zich dat indien Gardasil niet wordt opgenomen in het RVP mensen met een laag inkomen zich niet kunnen vaccineren, terwijl mensen met hogere inkomens de kosten van vaccinatie wel zelf kunnen dragen? Vindt u dit een gewenste ontwikkeling voor een ziekte als baarmoederhalskanker? </vraag>
      <vraag nummer="8">Bent u op de hoogte van het feit dat als Gardasil wordt opgenomen in het RVP, het logisch en effectief zou zijn om dan tegelijkertijd tegen hepatitis B te vaccineren? Wat zijn de totale kosten? Bent u hiertoe bereid? </vraag>
      <noten afkomstig="vraag">
         <noot nummer="1" datum="2006-07-29" bron="De Telegraaf">De Telegraaf, 29 juli 2006</noot>
      </noten>
   </vragen>
   <antwoorden aantal="8">
      <antwoord nummer="1">Ik heb begrepen dat het vaccin mogelijk binnen enkele maanden in Europa geregistreerd zal worden. </antwoord>
      <antwoord nummer="2">Het is mij blijkens de website van het CDC bekend dat de adviescommissie voor immunisatie van het CDC vaccinatie tegen het humaan papilloma virus heeft aanbevolen. Dit advies is nog niet overgenomen door de directeur van het CDC en daarmee nog geen CDC-beleid. </antwoord>
      <antwoord nummer="3">De Centrale Humanitaire Médico-Pharmacentique is een Franse organisatie zonder winstoogmerk die medicijnen inkoopt en beschikbaar stelt voor humanitaire doelen. Deze organisatie adviseert niet over het goedkeuren van vaccins. Wel is mij bekend blijkens de website van de European Medicines Agency (EMEA) dat het Committee for Medicinal Products for Human Use (CHMP) van de EMEA op 27 juli 2006 een positieve beoordeling heeft uitgebracht over het vaccin tegen het humaan papilloma virus (HPV). Dit betreft een positieve afweging tussen de risico’s en de werkzaamheid van het vaccin. Op basis van deze beoordeling zal besluitvorming over registratie plaatsvinden door de Europese Commissie binnen 2 à 3 maanden. Als de Commissie positief besluit zal daarmee het vaccin ook geregistreerd zijn voor gebruik in Nederland. </antwoord>
      <antwoord nummer="4">Ik ben van mening dat zorgvuldig bekeken moet worden of het wenselijk is om in Nederland te starten met vaccinatie tegen HPV als hiervoor een vaccin geregistreerd is. Daarbij dienen veel verschillende aspecten bekeken te worden zoals de verwachte effectiviteit, de duur van bescherming, de doelgroep, de acceptatie in de bevolking en de kosteneffectiviteit. Vergeleken met andere tot nu toe ingevoerde vaccinaties is een bijzonder aspect de samenhang met het bestaande screeningsprogramma voor baarmoederhalskanker. Bovendien is het wellicht mogelijk om bevolkingsgroepen te screenen op HPV. Bekeken moet worden wat de invloed van vaccinatie is op het screeningsprogramma op de langere termijn. Zie ook het antwoord op vraag 6. Voor beantwoording van deze vragen is niet altijd de benodigde informatie beschikbaar en waar deze ontbreekt, zal ze nog verzameld of onderzocht moeten worden. Dit geldt bijvoorbeeld voor gegevens over de kosteneffectiviteit. Ik heb eind mei al overleg gehad met de Gezondheidsraad, het RIVM Centrum Infectieziektebestrijding en het RIVM Centrum voor Bevolkingsonderzoek over de manier waarop het beste de benodigde informatie in kaart gebracht en verzameld kan worden. Op basis daarvan zal ik verdere stappen nemen om te komen tot besluitvorming over opname van vaccinatie. </antwoord>
      <antwoord nummer="5">Het beoordelen van onderzoeken over de effectiviteit en veiligheid van vaccins is in eerste instantie een taak van de registratieautoriteiten. Zij beoordelen de studies die door de fabrikanten worden ingediend en komen op basis daarvan tot besluitvorming over registratie. Vervolgens adviseert de Gezondheidsraad mij over de wenselijkheid van vaccinatie in Nederland tegen de betreffende ziekte, mede op basis van de uit de studies verkregen resultaten over werkzaamheid. Ik laat het toetsen van de betreffende studies dus graag over aan de daartoe deskundigen. </antwoord>
      <antwoord nummer="6">Omdat het vaccin nog niet is geregistreerd en mij op dit moment geen prijs bekend is, is nog niet te zeggen welke kosten opname van vaccinatie tegen HPV met zich mee zou brengen. Ook over de uit te sparen kosten is nog weinig te zeggen zolang er geen kosteneffectiviteitsstudie beschikbaar is. Wel is duidelijk dat besparingen pas vele jaren na introductie van vaccinatie plaats zullen vinden omdat baarmoederhalskanker het meeste voorkomt tussen 30 en 60 jaar. Vanwege de lange incubatietijd zullen de effecten van vaccinatie van kinderen pas na tientallen jaren zichtbaar worden. </antwoord>
      <antwoord nummer="7">Het is mijn verantwoordelijkheid om te beoordelen of vaccinatie opgenomen dient te worden in een vaccinatieprogramma voor een specifieke doelgroep op basis van leeftijd of andere kenmerken. De vaccins die tot nu toe zijn geselecteerd voor het RVP en ook de griepvaccinatie worden kostenloos beschikbaar gesteld voor de betreffende doelgroep. Op het moment dat een vaccin niet via een programma beschikbaar wordt gesteld en het wel geregistreerd is en op de markt gebracht in Nederland kan het door een arts worden voorgeschreven aan individuele personen. Het hangt dan van de verzekering af of het vergoed wordt of dat de betreffende persoon het zelf dient te betalen. Dit is inherent aan de keuze om iets niet programmatisch beschikbaar te stellen. Overigens kunnen alle vrouwen tussen 30 en 60 jaar kosteloos deelnemen aan het bevolkingsonderzoek baarmoederhalskanker (het «uitstrijkje»). </antwoord>
      <antwoord nummer="8">Ik ben van mening dat de wenselijkheid van opname van vaccins in het RVP per vaccin bekeken moet worden omdat iedere vaccinatie zijn eigen kenmerken heeft. Eerst moet daarbij gekeken worden of invoering van een vaccinatie zinvol is. Als daarna blijkt dat toedienen van meerdere vaccins op het zelfde tijdstip kan plaatsvinden kan dit een gunstig effect hebben op de kosteneffectiviteit. Daarover is op dit moment nog niets te zeggen. </antwoord>
      <noten afkomstig="antwoord"/>
   </antwoorden>
</kvr>
