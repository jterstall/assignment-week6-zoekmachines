<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Reitsma (beiden CDA) aan de minister van Verkeer en Waterstaat over het landen van vliegtuigen op Schiphol bij zijwind. (Ingezonden 9 november 1997); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10886
</item>
         <item attribuut="Inhoud">Vragen naar aanleiding van de aanbevelingen uit het rapport 'Safety aspects of aircraft operations in crosswind' van het NLR uit december 1998, over het landen van vliegtuigen op Schiphol bij zijwind. Deze vragen dienen ter aanvulling op eerdere vragen terzake van het lid Van Bommel, ingezonden 9 november 1999 (Aanh. Hand. IIc nr. 552 en 388).</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Schiphol Vliegveiligheid</item>
         <item attribuut="Vindplaats">Kamervragen met antwoord 1999-2000, nr. 553, Tweede Kamer</item>
         <item attribuut="Vraagnr_bij_indiening">2990002510</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">2000-01-10</item>
         <item attribuut="Datum_indiening">1997-11-09</item>
         <item attribuut="Document-id">KVR10886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1235" allpagenumbers="1235 1236" vetnummer="2990002510" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10886" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="553" onderwerp="" indiendatum="1997-11-9">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Reitsma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="10 januari 2000), zie ook Aanhangsel Handelingen nr. 388, vergaderjaar 1999–2000">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de aanbevelingen uit het rapport van het NLR «safety aspects of aircraft operations in crosswind» uit december 1998? </vraag>
      <vraag nummer="2">Is dit rapport in opdracht van uw ministerie tot stand gekomen? </vraag>
      <vraag nummer="3">Is één van de aanbevelingen dat de maximale zijwind van 15 knopen bij landingen niet kan worden overschreden zonder dat de veiligheidseisen geweld wordt aangedaan, in lijn met internationale regels volgens het ICAO? Bent u op de hoogte van het feit dat Schiphol ’s nachts bij baantoewijzingen een maximale snelheid van 25 knopen hanteert? </vraag>
      <vraag nummer="4">Waarop is uw uitlating gebaseerd dat Schiphol aan de maximale veiligheidseisnormen voldoet? </vraag>
      <vraag nummer="5">Welke consequenties zou het hebben voor het toegestane aantal vluchten indien Schiphol zich zou aanpassen aan deze veiligheidseisen, dit mede in relatie tot de gestelde eisen op het gebied van geluidsoverlast? </vraag>
      <vraag nummer="6">Waarom heeft u de Kamer niet op de hoogte gebracht van dit rapport van de NLR? Bent u bereid dit rapport alsnog naar de Kamer te zenden alsmede uw opvattingen over de inhoud van dit rapport? </vraag>
      <noten afkomstig="vraag">
         <noot nummer="1" datum="1997-11-6" bron="NOS-journaal">NOS-journaal, 6 november 1997</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Bommel. (Ingezonden 9 november 1999) </toelichting>
   <antwoorden aantal="6">
      <antwoord nummer="1">Ja, ik ken de aanbevelingen. </antwoord>
      <antwoord nummer="2">Ja, dit rapport is tot stand gekomen in opdracht van het Ministerie van Verkeer en Waterstaat in het kader van het programma Toekomst Nederlandse Luchtvaart Infrastructuur (TNLI). </antwoord>
      <antwoord nummer="3">Neen, de aanbeveling dat de maximale zijwind van 15 knopen bij landingen niet kan worden overschreden zonder dat de veiligheidseisen geweld wordt aangedaan, is niet in lijn met de relevante ICAO aanbevelingen. In de ICAO aanbevelingen wordt geadviseerd om voor de baantoewijzing vanwege geluidpreferentie op luchthavens met banen in meerdere richtingen een criterium van 15 knopen te hanteren. Het gaat dus niet om de maximaal toelaatbare zijwind voor landingen (dat bepaalt de individuele vlieger), het gaat om de zijwind waarbij wordt gewisseld naar een andere, gunstiger in de wind gelegen baan. Ja, ik ben op de hoogte van het feit dat op Schiphol ’s nachts voor baantoewijzing een criterium van 25 knopen wordt gehanteerd. </antwoord>
      <antwoord nummer="4">Hiervoor wil ik verwijzen naar het onder 3 gestelde. </antwoord>
      <antwoord nummer="5">Ervan uitgaande dat met «deze veiligheidseisen» gedoeld wordt op het ICAO-baantoewijzingscriterium van 15 knopen zou aanpassing hieraan een vermindering van de flexibiliteit van het baangebruik betekenen waardoor ’s nachts de minst geluidpreferente baan (dit is de Buitenveldertbaan) vaker gebruikt zal moeten worden voor landingen. Op basis van statistische meteo-informatie wordt momenteel aangenomen dat daardoor het gebruik van de Buitenveldertbaan ’s nachts gemiddeld toe zou nemen van 6.9% tot 10.1% van het nachtelijk gebruik van Schiphol. Indien door deze toename van gebruik van baan 27 de zone wordt vol gevlogen zal deze baan gesloten moeten worden. Het de facto effect zou dan zijn uitwijken naar andere luchthavens, veelal zonder baanrichtingkeuze en dus zonder zo’n limiet van 15 knopen. Het ICAO-criterium is nadrukkelijk niet gericht op dergelijke onlogische consequenties, maar is gericht op optimale baankeuze waar mogelijk. </antwoord>
      <antwoord nummer="6">Dit rapport is slechts een van de vele rapporten die in het kader van TNLI tot stand zijn gebracht. Het rapport (NLR-CR-98388) werd op 2 februari 1999 aan de Tweede Kamer toegezonden tezamen met alle andere TNLI-onderzoeksrapportages. Ik zie geen aanleiding juist dit specifieke rapport separaat nogmaals onder de aandacht van de Kamer te brengen. De inhoud van het NLR rapport zal mede in beschouwing worden genomen bij de uitwerking van de aanbevelingen van de Raad waarover ik de Kamer op een nader tijdstip zal informeren. </antwoord>
      <noten afkomstig="antwoord"/>
   </antwoorden>
</kvr>
