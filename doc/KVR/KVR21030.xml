<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Velzen en Van Bommel (beiden SP) aan de ministers van Buitenlandse Zaken en van Economische Zaken over het bedrijf James Hardie. (Ingezonden 6 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21030
</item>
         <item attribuut="Inhoud">Vragen naar aanleiding van berichten (op bepaalde website) dat James Hardie Industries N.V. dat zich in Amsterdam heeft gevestigd, in de vorige standplaats Australië een groot aantal slachtoffers van mesothelioom (borstvlieskanker heeft achtergelaten. Zijn er mogelijkheden om dit bedrijf (en multinationals in het algemeen) aan te spreken op civiele aansprakelijkheid?</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Vestigingsbeleid)</item>
         <item attribuut="Trefwoorden">Australië Ondernemingen Vestigingsbeleid</item>
         <item attribuut="Vindplaats">Kamervragen met antwoord 2003-2004, nr. 2202, Tweede Kamer</item>
         <item attribuut="Vraagnr_bij_indiening">2030419140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2004-08-30</item>
         <item attribuut="Datum_indiening">2004-08-06</item>
         <item attribuut="Document-id">KVR21030</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4653" allpagenumbers="4653 4654 4655" vetnummer="2030419140" code="0304tkkvr2202" lopendefooter="Tweede Kamer, vergaderjaar 2003–2004, Aanhangsel" filenaam="KVR21030" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2202" onderwerp="" indiendatum="2004-08-6">
         <vrager partij="SP" oorsprong="parlement">Van Velzen</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Economische Zaken</vraagt-aan>
      </vraagdata>
      <antwoorddata antwoorddatum="2004-08-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Buitenlandse Zaken en van Economische Zaken en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het feit dat het bedrijf James Hardie Industries N.V. (JHINV), dat in december 2001 in Amsterdam werd gevestigd als moederbedrijf van James Hardie Industries Limited (JHIL), <voetnoot nummer="1"/>7.500 huidige en 40.000 potentiële slachtoffers van mesothelioom heeft achtergelaten in haar vorige standplaats Australië? Bent u er van op de hoogte dat James Hardie Industries NV haar dochterbedrijf in Australië JHIL zonder middelen heeft achtergelaten waardoor er over vier jaar geen geld meer is om de slachtoffers tegemoet te komen? </vraag>
      <vraag nummer="2">Wat is uw opvatting over het feit dat met de vestiging van internationale bedrijven in Nederland schadeclaims ontlopen kunnen worden en slachtoffers van de desbetreffende bedrijven geen mogelijkheden meer hebben een bedrijf aansprakelijk te stellen? </vraag>
      <vraag nummer="3">Kunt u aangeven om welke vermoedelijke redenen JHINV besloot om zich te vestigen buiten Australië? Zo ja, kunt u tevens aangeven om welke vermoedelijke redenen het bedrijf koos voor vestiging in Nederland? </vraag>
      <vraag nummer="4">Deelt u de opvatting dat u alles in het werk moet stellen om erop toe te zien dat multinationals zich niet in Nederland vestigen om te ontkomen aan wettelijke aansprakelijkheid elders? Zo neen, waarom niet? Zo ja, welke maatregelen gaat u nemen om dit te voorkomen en op welke termijn? </vraag>
      <vraag nummer="5">Bent u bereid na te gaan welke mogelijkheden de Nederlandse wet- en regelgeving, die het voor multinationale ondernemingen om belastingtechnische of andere financiële of administratieve redenen aantrekkelijk maakt ons land te kiezen als zetel van het hoofdkwartier, biedt om zich te onttrekken aan aansprakelijkheid voor activiteiten die hebben plaatsgevonden in het eerdere land van vestiging in de periode voorafgaande aan de overplaatsing? Zo neen, waarom niet? Zo ja, op welke termijn zult u de Tweede Kamer hiervan op de hoogte stellen? </vraag>
      <vraag nummer="6">Zijn er tussen Nederland en Australië afspraken gemaakt over civiele aansprakelijkheid? Zo ja, waaruit bestaan deze? Zo neen, over welke mogelijkheden beschikken de Australische slachtoffers van JHIL om schade te verhalen op JHINV? </vraag>
      <vraag nummer="7">Bent u op de hoogte van het civiele aansprakelijkheidsverdrag dat Australië met diverse Europese landen, waaronder Groot-Brittannië, heeft getekend? Zo ja, bent u bereid de mogelijkheid te onderzoeken om een soortgelijk verdrag te tekenen met Australië teneinde de slachtoffers van JHIL recht te geven op een schadevergoeding? Als u niet bereid bent deze mogelijkheid te onderzoeken, wat is daarvan de reden? </vraag>
      <vraag nummer="8">Welke taken ziet u weggelegd voor de Nederlandse regering in deze kwestie? Op welke wijze kan de Nederlandse regering de Australische slachtoffers bijstaan? </vraag>
      <noten afkomstig="vraag">
         <noot nummer="1" weblink="http://sydney.indymedia.org/ front.php3?article_id=44303&amp;group=webcast http://www.actu.asn.au/public/news/1090196294_18960.html">http://sydney.indymedia.org/ front.php3?article_id=44303&amp;group=webcast http://www.actu.asn.au/public/news/1090196294_18960.html</noot>
      </noten>
   </vragen>
   <antwoorden aantal="8">
      <antwoord nummer="1">Wij zijn op de hoogte van berichten over deze zaak. Naar de precieze feiten is in Australië onderzoek gaande in opdracht van de regering van New South Wales. In het kader van dat onderzoek schijnt door James Hardie inmiddels te zijn toegezegd dat het bedrijf zich zal inspannen voor schadeloosstelling voor alle asbestslachtoffers. De resultaten van dat onderzoek zullen naar verwachting in de tweede helft van september bekend worden. </antwoord>
      <antwoord nummer="2">Wij onderschrijven niet dat internationale bedrijven door vestiging in Nederland schadeclaims kunnen ontlopen. Werknemers of andere personen die een in Nederland gevestigd bedrijf aansprakelijk houden voor door hun geleden schade, kunnen dat bedrijf op de gewone wijze voor de Nederlandse rechter dagvaarden om te worden veroordeeld tot schadevergoeding. De Nederlandse rechter ontleent zijn rechtsmacht voor dergelijke vorderingen aan de zogenoemde EEX-verordening (Verordening (EG) nr. 44/2001 van de Raad van 22 december 2000 betreffende de rechterlijke bevoegdheid, de erkenning en de tenuitvoerlegging van beslissingen in burgerlijke en handelszaken). Is of wordt over de zaak reeds in een andere staat geprocedeerd, dan doet zich de vraag voor of in die andere staat gewezen vonnissen in Nederland kunnen worden erkend en tenuitvoergelegd. Staten kunnen zich bij bilaterale of multilaterale verdragen verbinden om elkaars vonnissen op basis van wederkerigheid te erkennen en tenuitvoerlegging mogelijk te maken. In EU-verband is dit onderwerp voor civiele en handelszaken geregeld in de hiervoor genoemde EEX-verordening. Tenuitvoerlegging van een buitenlands vonnis is in zo’n geval mogelijk nadat daarvoor door de Nederlandse rechter via een eenvoudige procedure verlof is verleend. Bestaat voor erkenning en tenuitvoerlegging van een vonnis geen grondslag in een verdrag of EG-verordening, dan behoeft dat niet in de weg te staan aan erkenning van het vonnis in Nederland. In de rechtspraak heeft zich op grond van artikel 431 Wetboek van Burgerlijke Rechtsvordering een lijn ontwikkeld, die als volgt kan worden samengevat. In beginsel is de rechter vrij in elk bijzonder geval te beoordelen of en in hoeverre aan een vreemd vonnis gezag moet worden toegekend. In het algemeen is de rechter bereid een buitenlands vonnis te erkennen, indien aan een aantal minimumvereisten is voldaan. Deze kunnen als volgt worden samengevat: – de buitenlandse rechter heeft zijn rechtsmacht gebaseerd op internationaal aanvaarde beginselen; – het buitenlandse vonnis is totstandgekomen in een procedure die beantwoordt aan eisen van behoorlijke rechtspleging (deugdelijke oproeping van de verweerder; gelijke proceskansen); – het buitenlandse vonnis mag niet strijdig zijn met de Nederlandse openbare orde, hetgeen zich bijvoorbeeld zou kunnen voordoen bij toekenning van naar Nederlandse maatstaven excessieve schadevergoeding (punitive damages). Aanvaardt de Nederlandse rechter het buitenlandse vonnis, dan zal hij de gedaagde dienovereenkomstig veroordelen en kan zijn uitspraak in Nederland worden tenuitvoergelegd. </antwoord>
      <antwoord nummer="3">Wij zijn niet betrokken geweest bij de locatiekeuze van JHINV. Wij zijn dan ook niet op de hoogte van de overwegingen die ten grondslag hebben gelegen aan de keuze voor vestiging in Nederland. </antwoord>
      <antwoord nummer="4">De Nederlandse overheid voert een actief beleid om buitenlandse bedrijven te interesseren voor vestiging in Nederland. In dat verband spant de overheid zich in om het vestigingsklimaat voor buitenlandse én Nederlandse bedrijven te verbeteren. Dit laat onverlet dat multinationaal opererende bedrijven verplichtingen hebben uit hoofde van de wet- en regelgeving in eigen land, in het land/de landen van vestiging alsmede verplichtingen die voortvloeien uit bi- en multilaterale overeenkomsten. Zoals in het antwoord op vraag 2 is aangegeven, onderschrijven wij niet de opvatting dat bedrijven door vestiging in Nederland schadeclaims kunnen ontlopen. De Nederlandse rechtspraak biedt voldoende garanties dat aanspraken tegen in ons land gevestigde bedrijven kunnen worden geëffectueerd, al dan niet met erkenning van eventueel reeds door een buitenlandse rechter gewezen vonnissen. </antwoord>
      <antwoord nummer="5">Onder verwijzing naar hetgeen in antwoord op de vragen 2 en 4 is opgemerkt, menen wij dat vestiging in Nederland niet meebrengt dat een bedrijf zich kan ontrekken aan aansprakelijkheid voorafgaand aan de vestiging. Bij voorgaande opmerkingen over de mogelijkheden tot effectuering van aansprakelijkheid moet wel worden aangetekend dat daaraan voorafgaat de vraag of op een bedrijf aansprakelijkheid rust voor bepaalde schaden. Wanneer een vennootschap ondernemingsactiviteiten verricht en in het kader daarvan verplichtingen aangaat of aansprakelijk wordt, zijn de aandeelhouders en bestuurders voor die verplichtingen, althans in beginsel, niet mede-aansprakelijk. In concernverhoudingen is derhalve het uitgangspunt dat voor de moedervennootschap geen aansprakelijkheid bestaat voor verplichtingen van een dochtervennootschap. Uiteraard kan dat onder omstandigheden anders zijn wanneer de moedervennootschap, bijvoorbeeld als bestuurder of feitelijk beleidsbepaler van de dochtervennootschap, mede debet is aan het ontstaan en/of niet-nakomen van verplichtingen van de dochtervennootschap. In een dergelijk geval kan ook de moedervennootschap worden aangesproken («lifting the corporate veil»). Naar wij hebben begrepen bestaat juist over deze aspecten in Australië discussie. Zij staat echter los van de kwestie of, en zo ja in hoeverre, de plaats van vestiging van de moedervennootschap effectuering van aanspraken bemoeilijkt. </antwoord>
      <antwoord nummer="6">Kennelijk wordt met deze vraag gedoeld op verdragen over de wederzijdse erkenning en tenuitvoerlegging van vonnissen betreffende civiele aansprakelijkheid. Daarover bestaat tussen Australië en Nederland geen verdrag. Voor de mogelijkheden voor Australische slachtoffers om schade in Nederland te verhalen, menen wij te mogen volstaan met verwijzing naar de antwoorden op de vragen 2 en 4. </antwoord>
      <antwoord nummer="7">Ons is bekend dat Australië met andere landen, waaronder het Verenigd Koninkrijk, verdragen heeft tot wederzijdse erkenning en tenuitvoerlegging van rechterlijke vonnissen in civiele en handelszaken. Wanneer van de zijde van Australië een verzoek zou worden gedaan om te komen tot een zodanig verdrag, is de Nederlandse regering vanzelfsprekend bereid de mogelijkheid daartoe zorgvuldig te overwegen. Daarbij dient wel rekening te worden gehouden met de omstandigheid dat inmiddels de wederzijdse erkenning en tenuitvoerlegging van vonnissen in civiele en handelszaken in EU-verband sinds 2001 is geregeld in de reeds genoemde EEX-verordening. Het is daarom onzeker of Nederland bevoegd is om over deze materie zelfstandig verdragen met derde staten aan te gaan. </antwoord>
      <antwoord nummer="8">De Nederlandse regering volgt deze kwestie nauwlettend. Aan verzoeken om informatie van de zijde van de Australische overheid wordt ten volle medewerking verleend. Wanneer de Australische regering zou verzoeken om te komen tot een verdrag over wederzijdse erkenning en tenuitvoerlegging van vonnissen, is de regering bereid de mogelijkheden zorgvuldig te overwegen. </antwoord>
      <noten afkomstig="antwoord"/>
   </antwoorden>
</kvr>
