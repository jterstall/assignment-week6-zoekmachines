<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Straub en Van Heemst (beiden PvdA) aan de ministers van Binnenlandse Zaken en Koninkrijksrelaties en van Justitie over sloten die vallen onder het Politiekeurmerk «Veilig Wonen». (Ingezonden 3 mei 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23402
</item>
         <item attribuut="Inhoud">Vragen naar aanleiding van de tv-uitzending van Nova op 27 april 2005 over het met een 'klopsleutel' openen van sloten die vallen onder het Politiekeurmerk Veilig Wonen. Gevraagd wordt onder meer welke actie wordt ondernomen zodat het Politiekeurmerk Veilig wonen een betrouwbaar keurmerk blijft en of het klopt dat gedupeerden geen uitkering van de inbraakverzekering hebben ontvangen omdat er geen zichtbare braakschade is.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteitsbestrijding Diefstal</item>
         <item attribuut="Vindplaats">Kamervragen met antwoord 2004-2005, nr. 1994, Tweede Kamer</item>
         <item attribuut="Vraagnr_bij_indiening">2040514170</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Straub</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-07-05</item>
         <item attribuut="Datum_indiening">2005-05-03</item>
         <item attribuut="Document-id">KVR23402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4251" allpagenumbers="4251 4252" vetnummer="2040514170" code="0405tkkvr1994" lopendefooter="Tweede Kamer, vergaderjaar 2004–2005, Aanhangsel" filenaam="KVR23402" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1994" onderwerp="" indiendatum="2005-05-3">
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="5 juli 2005), zie ook Aanhangsel Handelingen nr. 1739, vergaderjaar 2004–2005">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de tv-uitzending waarin aandacht werd besteed aan het met een valse sleutel openen van sloten die vallen onder het Politiekeurmerk Veilig Wonen? <voetnoot nummer="1"/>
      </vraag>
      <vraag nummer="2">Hebt u al eerder signalen vanuit het politieveld, het Openbaar Ministerie of de sleutelbranche, ontvangen dat de methode om met gebruik van een «klopsleutel» in te breken in woningen, gebouwen en bedrijven in opkomst is? Zo ja, wat hebt u sindsdien ondernomen? </vraag>
      <vraag nummer="3">Welke actie hebt u al ondernomen of overweegt u te ondernemen, zodat het Politiekeurmerk Veilig Wonen voor het onderdeel sloten een betrouwbaar keurmerk kan blijven? </vraag>
      <vraag nummer="4">Kunt u inschatten hoe vaak in Nederland al is ingebroken met behulp van de «klopsleutel»? </vraag>
      <vraag nummer="5">Kunt u bevestigen dat in woningen, gebouwen of bedrijven waar is ingebroken via deze methode, de gedupeerden geen uitkering van de inbraakverzekering hebben ontvangen, omdat deze methode geen zichtbare braakschade achterlaat? </vraag>
      <vraag nummer="6">Wat gaat u ondernemen, zodat gedupeerden van deze methode toch schadeloos gesteld kunnen worden? </vraag>
      <vraag nummer="7">Wat gaat u in de richting van de «slotenbranche» ondernemen om te bewerkstelligen dat er ten spoedigste sloten op de markt komen die inbraak vertragend werken? </vraag>
      <vraag nummer="8">Wat gaat u ondernemen om de betrouwbaarheid van het tot op heden goed werkende systeem van het Politiekeurmerk Veilig Wonen te bestendigen? </vraag>
      <noten afkomstig="vraag">
         <noot nummer="1" datum="2005-04-27" bron="NOVA">NOVA, 27 april 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja, zowel van de uitzending van Nova, 27 april 2005 als van de uitzending van Kassa, 14 mei 2005. </antwoord>
      <antwoord nummer="2">De «klopsleutel» is in Duitsland middels een tv-programma onder de aandacht gebracht. Dit heeft in het jaar daaropvolgend niet geleid tot een verhoging van het aantal inbraken met de «klopsleutel». De Nederlandse Politieregio’s zijn destijds geïnformeerd. </antwoord>
      <antwoord nummer="3 en 4" voetnoot="1">Het PKVW T is een veiligheidsinstrument met een dynamisch pakket eisen, gebaseerd op de gegevens van de politie over de modus operandi rond woninginbraken. Het pakket eisen is er hoofdzakelijk op gericht de gelegenheidsdiefstallen en de meest voorkomende vormen van inbraak te verminderen door het de dief lastiger te maken door allerlei vormen van beveiliging aan te brengen die een remmende en vertragende werking hebben. Exacte cijfers over het aantal inbraken met behulp van de «klopsleutel» zijn er niet, juist omdat deze inbraakmethode geen herkenbare braakschade achterlaat en omdat ze geen bijzondere categorie vormen in de politiecijfers en de cijfers van het Verbond Van Verzekeraars. Maar de inschatting van het Beheerinstituut Politiekeurmerk Veilig Wonen T en het Centrum voor Criminaliteitspreventie en Veiligheid is dat het aantal inbraken met behulp van een «klopsleutel» laag is. Het is namelijk uitgesloten dat de «klopsleutel» wordt gebruikt door de gelegenheidsdief. De gelegenheidsinbreker is verantwoordelijk voor circa 80–90% van alle inbraken in Nederland <voetnoot nummer="1"/>. De «klopsleutel» is alleen bruikbaar voor gespecialiseerde en professionele inbrekers. De handeling met de «klopsleutel» is niet eenvoudig aan te leren, vraagt oefening, en een behoorlijke financiële investering. Voor elk merk en type cilinder is een aparte «klopsleutel» nodig, waardoor de inbreker van te voren vast moet stellen welk merk en type cilinder in het slot zit. Een diefstal met een «klopsleutel» vergt dus uitgebreide voorbereiding die een gelegenheidsdief niet neemt en waar de professionele dief alternatieven voor kent. Indien in de toekomst het vermoeden bestaat dat de in NOVA genoemde «klopsleutel» in toenemende mate wordt toegepast, zullen de eisen aan het PKVW T worden aangepast. </antwoord>
      <antwoord nummer="5">Het Verbond van Verzekeraars heeft aangegeven dat het ontbreken van braakschade niet noodzakelijkerwijs leidt tot het afwijzen van uitkering van de schade. De woordvoerder van het Verbond van Verzekeraars heeft dit ook gemeld tijdens de uitzending van Kassa die volgde op de Nova uitzending. </antwoord>
      <antwoord nummer="6">Gelet op de reactie van het Verbond van Verzekeraars en de standaard bezwarenprocedures van verzekeraars zien wij vooralsnog geen aanleiding actie te ondernemen. Wel is de beheerder van het keurmerk (het CCV) gevraagd met de betrokken partners (waaronder het Verbond van Verzekeraars) over dit onderwerp overleg te voeren. </antwoord>
      <antwoord nummer="7">Er zijn al diverse sloten op de markt die inbraakvertragend werken. Aangezien deze sloten niet allemaal bestand zijn tegen de «klopsleutel», brengen wij dit onder de aandacht van de fabrikanten. Productontwikkeling door de fabrikanten zal ertoe leiden dat het aantal sloten dat bestand is tegen de «klopsleutel» toeneemt en er geen barrière is voor het eventueel aanpassen van de eisen aan het PKVW T. </antwoord>
      <antwoord nummer="8">De beheerder van het PKVW T heeft via haar website en via de media (o.a. Radio 3, RTL4) een duidelijke reactie gegeven naar aanleiding van de uitzending van NOVA. De beheerder continueert de aanpak van en de communicatie over het keurmerk en blijft alert op nieuwe ontwikkelingen. </antwoord>
      <noten afkomstig="antwoord">
         <noot nummer="1">Bron: Beheerinstituut Politiekeurmerk Veilig Wonen</noot>
      </noten>
   </antwoorden>
</kvr>
