<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heteren en Depla (beiden PvdA) aan de minister van Volkshuisvesting, Ruimtelijke Ordening en Milieubeheer over legionella-maatregelen in Utrecht. (Ingezonden 13 mei 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17942
</item>
         <item attribuut="Inhoud">Vragen over een bericht in het Utrechts Nieuwsblad van 9 mei 2003 waarin gesteld wordt dat particulieren er verstandig aan doen leidingen, boilers en cv-ketels in huis te laten controleren op legionella. Door verkeerde constructies of te lage temperaturen bestaat het gevaar dat de dodelijke bacterie zich nestelt . Leidt deze waarschuwing van het Utrechtse bedrijf Enercen niet tot nodeloze paniek onder de bevolking?</item>
         <item attribuut="Rubriek">Energie, water en grondstoffen (Watervoorziening) Gezondheidszorg (Ziekten en ziektepreventie) Milieu (Waterverontreiniging)</item>
         <item attribuut="Trefwoorden">Infectieziekten Waterverontreiniging Watervoorziening</item>
         <item attribuut="Vindplaats">Kamervragen met antwoord 2002-2003, nr. 1433, Tweede Kamer</item>
         <item attribuut="Vraagnr_bij_indiening">2020311530</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Van Heteren</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2003-06-13</item>
         <item attribuut="Datum_indiening">2003-05-13</item>
         <item attribuut="Document-id">KVR17942</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2995" allpagenumbers="2995 2996" vetnummer="2020311530" code="0203tkkvr1433" lopendefooter="Tweede Kamer, vergaderjaar 2002–2003, Aanhangsel" filenaam="KVR17942" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1433" onderwerp="" indiendatum="2003-05-13">
         <vrager partij="PvdA" oorsprong="parlement">Van Heteren</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-06-13">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het krantenartikel <voetnoot nummer="1"/>over de legionella-maatregelen die in het Utrechtse worden aangeboden? </vraag>
      <vraag nummer="2">Bent u het eens met het oordeel van microbioloog D. van de Kooij dat Enercen (Utrechtse dochter van voormalige REMU) de onderzoeksresultaten van VEWIN en VROM verkeerd interpreteert? </vraag>
      <vraag nummer="3">Indien dat het geval is leidt de waarschuwing van het Utrechtse bedrijf Enercen dan niet tot nodeloze paniek onder de bevolking? Deelt u de mening dat als dit het geval is Enercen burgers nodeloos op kosten jaagt? </vraag>
      <vraag nummer="4">Indien u vraag 3 positief heeft beantwoord, welke stappen gaat u dan ondernemen om de burgers te beschermen tegen de actie van het bedrijf Enercen? </vraag>
      <noten afkomstig="vraag">
         <noot nummer="1" datum="2003-05-9" bron="Het Utrechts Nieuwsblad">Het Utrechts Nieuwsblad, 9 mei 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik ben het met prof. dr. ir. D. van der Kooij eens dat het betrokken bedrijf de verkeerde conclusies trekt uit het onderzoek, dat in opdracht van de Vewin (met een financiële bijdrage van onder meer het ministerie van Volkshuisvesting, Ruimtelijke Ordening en Milieubeheer) door Kiwa is uitgevoerd. Uit het onderzoek bleken bij 16 van de 400 woningen legionellabacteriën in het leidingwater voor te komen boven een waarde van 100 kolonievormende eenheden per liter. Het betrof echter een variant (Legionella anisa) die in Nederland nog nooit is gevonden bij mensen met de veteranenziekte. Het risico voor de volksgezondheid is dus klein. Voor zover er bij de bewoners onzekerheid zou bestaan omtrent de gezondheidsrisico’s die zij in hun woning lopen, bieden de overheid en de waterleidingbedrijven hen reeds via persberichten, websites, folders, artikelen in huis-aan-huis-bladen en telefonische helpdesks informatie aan op basis waarvan zij de risico’s kunnen inschatten en – waar nodig – zelf preventieve maatregelen kunnen nemen. Er is dus in het algemeen geen enkele reden voor bewoners om de leidingwaterinstallatie in de woning door een adviesbureau op legionella te laten controleren en te laten behandelen met een bacteriedodend spoelmiddel. </antwoord>
      <antwoord nummer="3">Uit het krantenbericht blijkt dat slechts 6 van de 300 aangeschreven bewoners aan het bedrijf hebben gevraagd een monster te laten nemen. 98% van de bewoners zag in de informatie die in de folder werd gepresenteerd, dus kennelijk geen reden om het bedrijf in te schakelen. De stelling dat de folder zou hebben geleid tot paniek onder de bevolking onderschrijf ik dus niet. Blijkens het krantenbericht was er juist sprake van boze reacties van Utrechters, die vreesden dat ze werden opgelicht. Over het algemeen lijkt men dus – wellicht gesteund door de informatie die ook na het uitbrengen van eerdergenoemd onderzoeksrapport door de waterleidingbedrijven en overheid wordt verschaft – goed in staat om aanbiedingen van commerciële organisaties op waarde te schatten. </antwoord>
      <antwoord nummer="4">In de onderhavige situatie bestaat de rol van de overheid er uit dat zij de burgers zo goed mogelijk van objectieve informatie voorziet. Op basis daarvan moeten burgers in staat zijn adequaat te reageren op aanbiedingen van commerciële marktpartijen. In casu lijkt dit beleid zijn vruchten te hebben afgeworpen. Ik ben voornemens dit beleid te continueren en intensiveren. Zo heeft legionellapreventie een plaats in de communicatiestrategie en bijbehorende communicatiemiddelen die momenteel worden uitgewerkt in het kader van het Actieprogramma Gezondheid en Milieu en het VROM-communicatiethema Gezond en Veilig Wonen. Tevens wordt binnen enkele maanden een model-gebruiksinstructie voor woninginstallaties uitgebracht, op basis waarvan een eigenaar of huurder van een woning in één oogopslag kan zien welke preventieve maatregelen hij kan nemen. </antwoord>
      <noten afkomstig="antwoord"/>
   </antwoorden>
</kvr>
