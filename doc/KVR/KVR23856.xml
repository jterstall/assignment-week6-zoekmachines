<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken en aan de staatssecretaris van Onderwijs, Cultuur en Wetenschap, mevrouw Van der Laan, over de kabel en de digitale televisie. (Ingezonden 19 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23856
</item>
         <item attribuut="Inhoud">Vragen over de koppelverkoop van diensten van de kabelaanbieders en een opzegtermijn van 12 maanden.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Communicatie, media en informatievoorziening (Netwerken) Communicatie, media en informatievoorziening (Radio en televisie)</item>
         <item attribuut="Trefwoorden">Kabelnetten Televisie</item>
         <item attribuut="Vindplaats">Kamervragen met antwoord 2004-2005, nr. 2400, Tweede Kamer</item>
         <item attribuut="Vraagnr_bij_indiening">2040520000</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-09-12</item>
         <item attribuut="Datum_indiening">2005-08-19</item>
         <item attribuut="Document-id">KVR23856</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4835" allpagenumbers="4835 4836" vetnummer="2040520000" code="0405tkkvr2400" lopendefooter="Tweede Kamer, vergaderjaar 2004–2005, Aanhangsel" filenaam="KVR23856" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2400" onderwerp="" indiendatum="2005-08-19">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken en aan de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2005-09-12">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Onderwijs, Cultuur en Wetenschap, mevrouw Van der Laan</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw reactie op het artikel: «Kabelinternetter kan tv niet opzeggen»? <voetnoot nummer="1"/>
      </vraag>
      <vraag nummer="2">Bent u van mening dat de koppelverkoop van de diensten van de kabelaars en de daaruit volgende opzegtermijnen van 12 maanden in strijd zijn met de wet? Zo neen, bent u van zins de wet hierop aan te passen met als doel voor iedere dienst een aparte opzegtermijn te hebben waarbij de opzegtermijn maximaal één maand is? Zo neen, waarom niet? </vraag>
      <vraag nummer="3">Kunt u aangeven of de decoders die de diverse kabelmaatschappijen gebruiken allemaal dezelfde standaard hebben zodat bijvoorbeeld de decoder van UPC ook werkt bij Casema? Zo neen, bent u voornemens een standaardisatie van het besturingssysteem of modem verplicht te stellen? Zo neen, waarom niet? Zo ja, per wanneer? </vraag>
      <noten afkomstig="vraag">
         <noot nummer="1" datum="2005-08-19" bron="Trouw">Trouw, 19 augustus 2005</noot>
      </noten>
   </vragen>
   <antwoorden aantal="3">
      <antwoord nummer="1">Mijn reactie treft u aan in de beantwoording van de hierna volgende vragen. </antwoord>
      <antwoord nummer="2">Een opzegtermijn van 12 maanden nadat de tarieven worden verhoogd is verboden. Artikel 7.2 van de Telecommunicatiewet stelt dat bij tariefswijzigingen de abonnee de mogelijkheid heeft om de overeenkomst kosteloos op te zeggen en dat tenminste 4 weken voor een voorgenomen wijziging de verhoging kenbaar moet worden gemaakt. Of sprake is van «koppelverkoop» wijst de marktanalyse van OPTA uit. Ik wil benadrukken dat OPTA in haar conceptbesluiten heeft aangegeven dat kabelexploitanten geen dominante positie hebben op de breedbandmarkt en dat voor deze markt dan ook geen verplichtingen voor zullen gelden. Wel beziet OPTA op de markt waar kabelexploitanten wel dominant zijn of het product (kabeltelevisie) los afgenomen kan worden. UPC heeft mij overigens bericht dat als het televisiepakket substantieel duurder wordt – meer dan inflatie – of als de voorwaarden substantieel wijzigen gedurende de abonnementsperiode de klant gerechtigd is om binnen een maand na bekendmaking – om deze reden – ook het internetabonnement op te zeggen. </antwoord>
      <antwoord nummer="3">De decoder van UPC werkt op dit moment niet bij Casema. Naar aanleiding van vragen van mijn kant heeft de sector mij bericht dat er hard gewerkt wordt aan voorstellen voor standaardisatie. Gelet hierop ben ik nog niet van plan om zelf met voorstellen voor een verplichte standaard te komen. Het wettelijk verplichten van bepaalde standaarden op grond van artikel 17 van de Kaderrichtlijn dient overigens Europees geharmoniseerd te gebeuren. De kabelsector heeft mij beloofd hun voorstellen voor de zomer van 2006 gereed te zullen hebben. In het belang van de consument roep ik de sector wel op om meer haast te maken met deze voorstellen. Als bijlage bij onze brief van 19 mei 2005 (II, 2004–2005, 26 643 en 27 088, nr. 62) betreffende de «aanbieding ontwerp besluiten OPTA marktanalyse omroep en voortgang acties kabelbrief» hebben de staatssecretaris en ik u een onderzoek over dit onderwerp aangeboden. TNO heeft in opdracht van het Ministerie van Economische Zaken een onderzoek naar de stand van zaken van de digitalisering van omroep via de kabel uitgevoerd. Dit onderzoek heeft in kaart gebracht hoe de Nederlandse kabelexploitanten hun digitale producten verkopen en hoe hun strategieën hierbij onderling verschillen. De staatssecretaris en ik hebben aangegeven dat omroepen en aanbieders van infrastructuur de risico’s van de overstap naar (interactieve) digitale televisie kunnen verkleinen door afstemming van initiatieven en investeringen, binnen de kaders van de mededingingswetgeving. Door digitalisering vermindert schaarste en is kwaliteitsverbetering mogelijk. Ik wil er echter voor waken dat consumenten gedupeerd worden door een voor hen onvoordelige omschakeling van analoge naar digitale televisie. Het consumentenbelang staat bij mij voorop. Dat consumenten met de huidige digitale aanbiedingen van de kabelaars niet weten waar ze aan toe zijn vind ik een onwenselijke situatie. Ik vind dat er binnen de kabelsector meer samengewerkt moet worden op het gebied van interoperabiliteit en het gebruik van open (internationale) standaarden. Als dit gebeurt, dan kunnen ook de contentontwikkelaars en leveranciers van consumentenelektronicaproducten meedoen. De consumentenelektronica-industrie kan dan producten ontwikkelen die zijn gebaseerd op één standaard, of standaarden die met elkaar kunnen samenwerken, waardoor er een markt kan ontstaan voor digitale TV toestellen en randapparatuur, zoals settopboxen. </antwoord>
      <noten afkomstig="antwoord"/>
   </antwoorden>
</kvr>
