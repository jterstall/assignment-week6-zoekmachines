<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over de eindevaluatie drugoverlast in de binnenstad van Amsterdam. (Ingezonden 28 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7776
</item>
         <item attribuut="Inhoud">Vragen naar de uitgangspunten van het beleid ten aanzien van harddrugs: verstrekkings- danwel afkickprogramma's, aan de hand van recente gegevens over afkick-bereidheid verslaafden (eindevaluatie drugsoverlast Amsterdam) en wachttijden in de verslavingszorg. Aanvulling op eerdere vragen (Aanhangsel Handelingen nr. 1672, vergaderjaar 1997-1998).</item>
         <item attribuut="Rubriek">Welzijn (Verslavingszorg)</item>
         <item attribuut="Trefwoorden">Verslaving</item>
         <item attribuut="Vindplaats">Kamervragen met antwoord 1997-1998, nr. 1759, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-09-10</item>
         <item attribuut="Datum_indiening">1998-07-28</item>
         <item attribuut="Document-id">KVR7776</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3615" allpagenumbers="3615 3616" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7776" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1759" onderwerp="" indiendatum="1998-07-28">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="10 september 1998). Zie ook Aanhangsel Handelingen nr. 1672, vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de recente eindevaluatie drugoverlast in de binnenstad van Amsterdam, waaruit blijkt dat bijna 60% van de ondervraagde verslaafden niet voor verstrekking in aanmerking wil komen omdat zij dan het gevoel krijgen voorgoed te zijn opgegeven, en dat twee van de drie verslaafden de intentie hebben om af te kicken? </vraag>
      <vraag nummer="2">Zijn de genoemde ontwikkelingen en de resultaten van de eindevaluatie voor u aanleiding om uw beleid ten aanzien van harddrugs te herzien? </vraag>
      <vraag nummer="3">Bent u van mening dat drugbeleid vooral gericht moet zijn op resocialisatie en afkicken, bijvoorbeeld door uitbreiding van de capaciteit in therapeutische gemeenschappen en door verplichte begeleiding bij methadonprogramma’s? </vraag>
      <vraag nummer="4">Is er nog altijd een gemiddelde wachttijd van anderhalve maand in de klinische verslavingszorg, en zelfs van vier tot zes maanden bij De Brijderstichting en De Hoop? </vraag>
      <vraag nummer="5">Zijn de lange wachttijden bij de Brijderstichting en De Hoop gerelateerd aan de resultaten van de werkwijzen van deze klinieken? Zo ja, welke conclusie trekt u hieruit? </vraag>
      <vraag nummer="6">Is het waar dat u De Hoop geen toestemming geeft tot uitbreiding van het aantal behandelplaatsen, ondanks positief advies hierover van de Ziekenfondsraad, de Inspectie voor de Gezondheidszorg en het Interprovinciaal Overleg? Zo ja, bent u bereid dit besluit te herzien, mede in het licht van de lange wachttijden en de positieve resultaten van De Hoop? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Het bedoelde onderzoek heeft betrekking op een groep – vaak in extreme mate – overlast veroorzakende verslaafden waarvan veel minder dan de helft meldt contact te hebben met de hulpverlening. Volgens eigen opgave wordt aan 40% van de geïnterviewden methadon verstrekt. Aangezien veel van deze ondervraagden te kennen geven de intentie te hebben om af te kicken, zal het aanbod vanuit de verslavingszorg vooral daarop gericht zijn. Ik heb thans geen aanwijzingen dat, behoudens eventueel de aanbevelingen uit het rapport over organisatie en samenwerking met betrekking tot het aanbod, het aanbod zoals in de vraag wordt voorgesteld zou moeten worden uitgebreid. Naast voornoemde groep zijn er ook verslaafden aan heroïne bij wie eerdere behandelingen geen succes hebben gehad. Dit is de doelgroep van het heroïne-experiment. De voorwaarden waaraan zij moeten voldoen om aan dit experiment deel te nemen zijn onder meer de bereidheid deel te nemen, dat zij langdurig aan heroïne zijn verslaafd, er slecht aan toe zijn, herhaaldelijk vruchteloos hebben geprobeerd af te kicken en geen of onvoldoende baat hebben gehad bij andere behandelingen. </antwoord>
      <antwoord nummer="4">Zowel in de ambulante als de klinische verslavingszorg bestaan wachtlijsten. Het beeld hiervan is echter niet compleet en is voortdurend aan verandering onderhevig. Het is zeer moeilijk vast te stellen wat de gemiddelde wachttijd is, omdat die niet altijd wordt geregistreerd. Ook ontbreekt een duidelijke standaard. Het beeld zal per regio en instelling nogal verschillen. Een «quick and dirty» onderzoek van GGZ-Nederland toonde aan dat er sprake is van een gemiddelde wachttijd van 6 tot 8 weken voor de verslavingszorg in totaliteit. Volgens de Brijderkliniek bedraagt de wachttijd daar nog steeds 3 tot 4 maanden. Tijdens het eerste halfjaar van 1998 bedroeg de gemiddelde wachttijd bij De Hoop naar eigen zeggen 4,8 maanden. </antwoord>
      <antwoord nummer="5">Om hierover verantwoorde uitspraken te kunnen doen dient een gedegen inzicht te bestaan in de relatie tussen de resultaten van de hulpverlening in de verslavingszorg enerzijds en de wachttijden anderzijds. Dit inzicht ontbreekt thans. Hieraan wordt in het kader van de opbouw van de Nationale Drugmonitor, het onderzoeksbeleid en het zorgvernieuwingsprogramma voor de verslavingszorg «Resultaten scoren» gewerkt. Ik heb de kamer bij schrijven van 19 juni 1998 over deze ontwikkelingen geïnformeerd (nr. GVM/VZ/983055). </antwoord>
      <antwoord nummer="6">Ik heb inderdaad De Hoop geen toestemming gegeven tot capaciteitsuitbreiding. De motivatie voor dit besluit is gelegen in de regionale ordening die ten grondslag ligt aan de organisatie van de zorg. Binnen die regio’s komt een gedifferentieerd zorgaanbod tot stand dat niet alleen tegemoet komt aan de zorgbehoefte, maar tevens aansluit bij de sociale, culturele en levensbeschouwelijke achtergronden van patiënten en cliënten. In het verleden hebben reguliere instellingen onvoldoende ingespeeld op deze aspecten. Om die reden is een aantal instellingen, die vanuit een levensbeschouwelijke invalshoek werden geaccepteerd, met als uitgangspunt dat dergelijke voorzieningen de eigen kennis waar mogelijk zouden overdragen en uitdragen aan algemene voorzieningen. Bij het bepalen van de capaciteit van de levensbeschouwelijke instellingen is het leidende criterium dan ook niet de omvang van de (mogelijke) doelgroep, maar de minimale capaciteit die nodig is voor het opbouwen, onderbouwen en uitdragen van noodzakelijke kennis. Op basis van dit beleidsuitgangspunt is de uitbreiding van De Hoop afgewezen. </antwoord>
      <noten afkomstig="antwoord"/>
   </antwoorden>
</kvr>
