<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Nadere vragen van de leden Mosterd en Buijs (beiden CDA) aan de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport over relatie tussen milieumaatregelen en legionella. (Ingezonden 24 maart 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11613
</item>
         <item attribuut="Inhoud">Vragen naar aanleiding van een aantal artikelen over het gevaar om legionella op te lopen in eigen huis en naar aanleiding van het antwoord op eerdere vragen van de leden Mosterd en Buijs, ingezonden 7 december 1999 (Aanh. Hand. II, 1999-2000, nr. 858).</item>
         <item attribuut="Rubriek">Gezondheidszorg (Ziekten en ziektepreventie) Milieu (Algemeen)</item>
         <item attribuut="Trefwoorden">Infectieziekten Milieuhygiëne</item>
         <item attribuut="Vindplaats">Kamervragen met antwoord 1999-2000, nr. 1204, Tweede Kamer</item>
         <item attribuut="Vraagnr_bij_indiening">2990008920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2000-05-02</item>
         <item attribuut="Datum_indiening">2000-03-24</item>
         <item attribuut="Document-id">KVR11613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2697" allpagenumbers="2697 2698" vetnummer="2990008920" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11613" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1204" onderwerp="" indiendatum="2000-03-24">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Buijs</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-05-2">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de inhoud van de artikelen «Waarschuw voor legionella thuis» en «Meer doden door legionella in huis» in het Veluws Dagblad en «Honderden doden door douchen in eigen huis» in het Rotterdams Dagblad van 21 maart jl.? <voetnoot nummer="1"/>
      </vraag>
      <vraag nummer="2">Hoe zijn de opmerkingen van A. van Bronswijk, hoogleraar gezondheidstechniek van de Technische Universiteit Eindhoven dat het sterfgeval in Geldermalsen door legionella het topje van de ijsberg is, te rijmen met uw antwoord op vragen van Mosterd en Buijs, ingezonden 7 december 1999, waarin u spreekt van theoretische risico’s? </vraag>
      <vraag nummer="3">Kan uit de beantwoording van de eerdergenoemde vragen geconcludeerd worden dat de milieumaatregelen zodanig uitgevoerd worden dat er geen verhoogd risico is voor de volksgezondheid? Bent u van mening dat de controle op de huidige milieuvoorschriften ten aanzien van legionella afdoende is? </vraag>
      <vraag nummer="4">Een deel van de legionellabesmetting wordt in het buitenland opgedaan. Heeft u inmiddels contact gehad met collega’s op Europees niveau? Zo ja, welke afspraken zijn daarover gemaakt? Zo nee, kan dit gemotiveerd worden toegelicht? </vraag>
      <vraag nummer="5">Kunt u garanderen dat de door u genomen maatregelen de risico’s wat betreft legionellabesmetting tot een aanvaardbaar niveau terugbrengen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="858" documentjaargang="1999-2000">Aanhangsel Handelingen, nr. 858, vergaderjaar 1999–2000.</noot>
      </noten>
   </vragen>
   <toelichting>Deze vragen vormen een aanvulling op de eerdere vragen van de leden Mosterd en Buijs, ingezonden 7 december 1999. </toelichting>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 5">De uitspraken van mevrouw Van Bronswijk zijn niet nieuw en worden thans gedaan naar aanleiding van het sterfgeval ten gevolge van legionellabesmetting in Geldermalsen. Zij geven de Minister van Volkshuisvesting, Ruimtelijke Ordening en Milieubeheer en mij geen aanleiding om tot een andere inschatting van het risico op legionellabesmetting thuis, te komen. Anders dan de door u aangehaalde media veronderstelden, heeft recent concluderend onderzoek door de KIWA vastgesteld dat de oorzaak van deze besmetting met dodelijke afloop, niet was gelegen in het waterleidingsysteem van het huis van de getroffene. Noch in het water noch in de installatie (kranen, cv-ketel) van de huishouding is enige vorm van legionellabesmetting aangetroffen. Conform de adviezen van overheidswege, die mede gegeven zijn naar aanleiding van de legionella-epidemie in Bovenkarspel in februari/maart 1999, was de warmwatervoorziening in de huishouding zo afgesteld, dat de temperatuur van het warme water aan het tappunt boven de 60° Celsius bedroeg. De besmetting moet dan ook elders hebben plaatsgevonden. Misschien in één van de hotels waarin de getroffene heeft gelogeerd, tijdens zijn vakantie in het buitenland (Oostenrijk en Duitsland). Inzake de opmerking van mevrouw Van Bronswijk dat bij vele fatale longontstekingen, de ware oorzaak – te weten legionellabesmetting in de thuissituatie – onbekend blijft, constateer ik het volgende. Naar aanleiding van de legionella-epidemie in Bovenkarspel, heeft de Inspectie voor de Gezondheidszorg in april vorig jaar door middel van een circulaire, alle artsen expliciet opgeroepen Legionellose voortaan in de differentiaal diagnose mee te nemen bij het ziektebeeld longontsteking. Tot op heden heeft een en ander niet geleid tot stijging van het aantal gevallen van Legionellose. Daarnaast is door allerlei intermediaren en overheid veel energie gestoken in het informeren van het grote publiek inzake het risico van legionella in zowel de publieke sfeer als de thuissituatie. Het komt mij, mede gelet op de enorme media belangstelling rond legionella, derhalve alleen al daarom onwaarschijnlijk voor dat de oorzaak van vele fatale longontstekingen een legionellabesmetting in de thuissituatie zou zijn. De door de Minister van Volkshuisvesting, Ruimtelijke Ordening en Milieubeheer en mij aangekondigde en in werking gezette maatregelen gericht op de preventie van legionellabesmetting alsmede het toezicht op die maatregelen, acht ik voldoende bekend. Ik verwijs daartoe ondermeer naar mijn brief van 17 mei 1999 (Actieplan Preventie legionella, TK 1998/1999, 26 442, nr. 6), mijn brief van 16 december 1999 (TK, 1999/2000, 26 442, nr. 13; Handhavingsplan legionella). Deze maatregelen waartoe ik eveneens de toetsing op gezondheidseffecten van milieumaatregelen reken, zijn van dien aard dat het risico op legionellabesmetting in zowel de collectieve sector als de thuissituatie, tot een aanvaardbaar niveau is of wordt teruggebracht. </antwoord>
      <antwoord nummer="4">In mijn voornoemde brief van 16 december 1999 ga ik uitgebreid in op de diverse internationale en Europese gremia waarin door Nederland aandacht is gevraagd voor de risico’s van legionellabesmetting. Deze initiatieven vloeiden voort uit de legionella-epidemie in Bovenkarspel. In deze gremia stond het voortvarend uitwisselen van informatie over en ervaringen met legionella besmetting, centraal. Ik verwijs u dan ook naar de betreffende paragraaf in mijn brief (pag. 6, c. Internationale afstemming). De Europese Commissie heeft inmiddels – in nauw overleg met de lidstaten – aanbevelingen geformuleerd omtrent de preventie van Legionellose. Deze aanbevelingen richten zich ondermeer op de verbetering van de informatievoorziening aan gezondheidswerkers, organisatoren van evenementen, professionals in de bubbelbadensector en het algemene publiek. Daarnaast wordt opgeroepen tot versterkte surveillance en wordt lidstaten verzocht te komen tot adequate nationale wet- en regelgeving. Momenteel wordt door de Europese Commissie alle relevante wet- en regelgeving van de lidstaten op het terrein van de preventie van legionellabesmettingen geïnventariseerd en verspreid. Gevallen van Legionellose die in verband worden gebracht met een verblijf in een hotel in het buitenland, worden in Europees verband thans reeds gemeld en centraal geregistreerd in Londen. Aldaar gaat men na of er andere gevallen bekend zijn die met dezelfde accommodatie in verband kunnen worden gebracht. Daarnaast wordt de verantwoordelijke nationale autoriteit van het land waar de accommodatie zich bevindt, op de hoogte gesteld. Van het sterfgeval in Geldermalsen, is door Nederland aldus melding gemaakt. De ervaringen met de Duitse en Oostenrijkse autoriteiten naar aanleiding van dergelijke meldingen zijn gunstig. Zij reageren alert op de meldingen en voeren gericht onderzoek uit bij de verdachte accommodatie. Tevens is door de Keuringsdienst van Waren aan zijn counterparts in Oostenrijk en Duitsland expliciet verzocht de desbetreffende hotels te controleren op aanwezigheid van legionella. </antwoord>
      <noten afkomstig="antwoord"/>
   </antwoorden>
</kvr>
