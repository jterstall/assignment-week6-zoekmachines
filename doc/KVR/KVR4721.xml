<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich (D66), Van Oven (PvdA) en Rijpstra (VVD) over de scholing van contactambtenaren in interculturele communicatie. (Ingezonden 17 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4721
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1996-1997, nr. 1030, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
            <persoon partij="PvdA">Van Oven</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1997-04-11</item>
         <item attribuut="Datum_indiening">1997-03-17</item>
         <item attribuut="Document-id">KVR4721</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2105" allpagenumbers="2105 2106" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1030" onderwerp="" indiendatum="1997-03-17">
         <vrager partij="D66" oorsprong="parlement">Dittrich</vrager>
         <vrager partij="PvdA" oorsprong="parlement">Van Oven</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1997-04-11">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Op welke wijze is gevolg gegeven aan de toezegging aan de Kamer in het Stappenplan van november 1995, dat alle intakemedewerkers van de Aanmeldcentra alsmede alle contactambtenaren geschoold (interview-technieken, schriftelijke rapportage) en getraind (interculturele communicatie, door het Koninklijk Instituut voor de Tropen) zouden worden, welk programma per 1 juni 1996 zou worden voltooid? </vraag>
      <vraag nummer="2">Is de bewering van de heer Vink van het Koninklijk Instituut voor de Tropen waar, dat eind 1995 een cursus van 2,5 dag aan slechts ongeveer 170 contactambtenaren is aangeboden? </vraag>
      <vraag nummer="3">Hoe is deze cursus in overleg met dit instituut geëvalueerd? Kunt u ons het evaluatierapport toezenden? </vraag>
      <vraag nummer="4">Op welke wijze worden thans alle contactambtenaren getraind in interculturele communicatie, inlevingsvermogen etc.? Is er een kwaliteitsmeting gedaan om te beoordelen of de cursus het gewenste resultaat heeft gehad? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">De training interculturele communicatie heeft groepsgewijs plaatsgevonden van 16 oktober tot 1 december 1995. De training duurde 2,5 dag en is aan alle contactambtenaren en medewerkers gehoor gegeven: totaal betreft dit ongeveer 170 personen. Het Koninklijk Instituut voor de Tropen (KIT) heeft de training inhoudelijk vorm gegeven op basis van de volgende leerdoelen: – kennis en inzicht verwerven in de invloed van de belangrijkste cultuurverschillen die een rol kunnen spelen bij het nader gehoor; – bewustwording van de invloed die de Nederlandse normen en waarden hebben op het gesprek en het onderkennen van de betrekkelijkheid van de eigen communicatiestijl; – het ontwikkelen van strategieën die vertrouwen wekken bij de gesprekspartners. Ook is specifiek aandacht besteed aan het horen van vrouwen. Daarnaast heeft in de eerste helft van 1996 een cursus plaatsgevonden waarin intervisie (gestructureerde wederzijdse collegiale advisering) is geïntroduceerd. Daarbij kwamen ook gespreksvoering via tolken en interviewtechnieken aan de orde. Op dit moment is een cursus schriftelijk rapporteren in de uitvoeringsfase. De opleidingen worden gegeven aan ervaren contactambtenaren, omdat sinds 1994 het aantal gehoormedewerkers (contactambtenaren en medewerkers gehoor) niet meer is uitgebreid. Naast deze opleidingen zijn ook richtlijnen van het nader gehoor van kracht die onder meer aanwijzingen geven voor het horen over moeilijke onderwerpen als seksueel geweld. De contactambtenaren zijn hier herhaaldelijk over geïnstrueerd. Thans wordt een opleidingstraject opgezet dat gevolg geeft aan het advies van augustus 1996 van de Emancipatieraad, getiteld «Deskundigheidsbevordering binnen de IND: naar een genderinclusieve benadering». Eén van de doelgroepen van deze opleiding wordt gevormd door de contactambtenaren. Aangezien gender ziet op de sociaal-culturele betekenis van sekse, betekent dit een verdieping van een belangrijk onderdeel (positie van vrouwen in landen van herkomst) van de cursus interculturele communicatie. </antwoord>
      <antwoord nummer="3">De cursus intercultureel communiceren is tijdens de cursus geëvalueerd. Deze tussentijdse evaluatie kende twee doelen: a. het verkrijgen van een betere afstemming tussen de verwachtingen van de cursisten enerzijds en die van het opleidingsbureau anderzijds; b. het verkrijgen van een goede aansluiting met de destijds nog te ontwikkelen cursus intervisie/interviewtechnieken. Het evaluatierapport van het KIT treft u hierbij aan. Ik acht het rapport als bron van informatie voor uw Kamer minder geschikt. Het rapport bevat uitspraken zonder degelijke feitelijke grondslag, onder meer over de vaardigheden van contactambtenaren en medewerkers gehoor. Reeds daarom kan ik de conclusies van het rapport niet delen. In sommige van de aanbevelingen van het rapport ontbreekt de nuance. Zo garandeert naar mijn mening «levenservaring» en «persoonlijke rijpheid» geenszins dat een contactambtenaar meer openstaat voor andere culturen. Ook de aanbeveling om de contactambtenaar een uniform te laten dragen kan ik niet plaatsen. Het gaat hier om een rapport van februari 1996. Zoals u in het antwoord op vraag 1 en 2 kunt lezen is er sindsdien hard gewerkt aan de opleiding en instructie van contactambtenaren. Niettemin zullen de aanbevelingen zeker onderwerp van gesprek zijn bij de evaluatie van de cursus intervisie/interviewtechnieken. In deze cursus was ruimte om alle facetten die het functioneren van de contactambtenaar en medewerker gehoor bepalen aan de orde te stellen. Doel van de evaluatie is vast te stellen welke verdere opleidingsactiviteiten nodig zijn om de kwaliteit van de interviews te verbeteren. In het kader van het na het wegwerken van de achterstanden ingeslagen kwaliteitstraject IND ’98, wordt nu ook voorzien in een verdere verdieping van de huidige kennis. Zo zullen contactambtenaren en beslismedewerkers hun samenwerking intensiveren, doordat zij onder één productverantwoordelijke unit gaan vallen. Voorts wordt bezien op welke wijze de intervisie in de toekomst vorm gegeven kan worden, op basis van de ervaringen tot dusver. De vormgeving van een verdere scholing van contactambtenaren is dus mede afhankelijk van de functieomschrijving van de contactambtenaar: met de toekomstige organisatorische ontwikkelingen zal hier mogelijk verandering in komen. </antwoord>
      <antwoord nummer="4">De contactambtenaren (maar ook andere IND-ambtenaren) zullen binnenkort nadere opleiding ontvangen inzake gender. Daarnaast wordt momenteel gewerkt aan een opleidingsplan IND-breed, dat past binnen de huidige organisatorische wijzigingen. Er heeft geen kwaliteitsmeting plaatsgevonden om te beoordelen of de cursus het gewenste resultaat heeft gehad. Communiceren met mensen afkomstig uit andere culturen is een constant punt van aandacht in het opstellen van de nieuwe opleidingsplannen. Daarin wordt de reeds verworven kennis, zoals de training van het KIT, uiteraard betrokken. </antwoord>
      <noten afkomstig="antwoord"/>
   </antwoorden>
</kvr>
