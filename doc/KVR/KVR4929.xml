<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over de aanpassing van het regime woon-werkverkeer. (Ingezonden 25 april 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4929
</item>
         <item attribuut="Inhoud">Inzake mogelijke nadelige consequenties van de aanpassing van het regime woon-werkverkeer per 1 januari 1997, voor de bedrijfsverzorgende diensten en gezinshulp.</item>
         <item attribuut="Rubriek">Inkomen en rechtspositie (Loontoeslagen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Reiskostenvergoedingen Woon-werkverkeer</item>
         <item attribuut="Vindplaats">Kamervragen met antwoord 1996-1997, nr. 1214, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1997-05-20</item>
         <item attribuut="Datum_indiening">1997-04-25</item>
         <item attribuut="Document-id">KVR4929</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2481" allpagenumbers="2481 2482" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1214" onderwerp="" indiendatum="1997-04-25">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1997-05-20">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de aanpassing van het regime woon-werkverkeer, die per 1 januari 1997 is ingegaan, nadelige consequenties kan hebben voor de bedrijfsverzorgende diensten en gezinshulp? Wordt immers niet in geval van ziekte van langer dan 39 dagen, de bedrijfshulp geconfronteerd met het 40-dagen regime? </vraag>
      <vraag nummer="2">Deelt u de opvatting, dat deze diensten, die hoofdzakelijk werkzaam zijn in het buitengebied, nauwelijks gebruik kunnen maken van het openbaar vervoer? </vraag>
      <vraag nummer="3">Is het redelijk, dat door de fiscalisering van de regeling de tarieven van de bedrijfshulp bij ziekte omhoog moeten, temeer daar deze fiscalisering na 40 dagen met terugwerkende kracht werkt? Zo ja, wat zijn daarvoor de argumenten? </vraag>
      <vraag nummer="4">Bent u bereid de regeling aan te passen opdat niet naar kunstgrepen behoeft te worden gezocht zoals het kiezen na 39 dagen van een andere bedrijfshulp, met alle nadelige gevolgen vandien? </vraag>
      <vraag nummer="5">Bent u bereid een uitzondering voor deze groepen te maken, op basis van een medische indicatie? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 3">Nee. Voor zover de aanpassing van het fiscale regime voor het woon–werkverkeer consequenties heeft voor de bedrijfsverzorgende diensten en de gezinshulp, zijn deze voor de belanghebbenden in veel gevallen positief. Immers, de tot 1 januari 1997 geldende «20-dagenregeling» is met ingang van die datum in feite vervangen door een vereenvoudigde 40-dagenregeling. Was het voorheen in grote lijnen zo dat reeds bij 20 dagen reizen naar dezelfde werkplek sprake was van regelmatig reizen in de zin van de wet zodat het reiskostenforfait van toepassing was, thans is dit pas bij 40 dagen reizen het geval. Van een fiscalisering van de regeling, zoals in vraag 3 wordt gesuggereerd, is dan ook geen sprake. De 40-dagenregeling houdt enerzijds in dat het reiskostenforfait buiten toepassing mag blijven zolang de werknemer in een jaar op minder dan 40 dagen (acht werkweken) naar dezelfde plek reist, terwijl aan de andere kant het reiskostenforfait steeds van toepassing is als de werknemer op 40 dagen of meer reist naar dezelfde plek, ook als dit niet een aaneengesloten periode is in het jaar. Op deze wijze is op praktische wijze tegemoetgekomen aan eerdere praktijkproblemen met betrekking tot de vraag of men al dan niet onder het reiskostenforfait viel. Tevens is hiermee een eind gekomen aan het oneigenlijke gebruik dat men hier en daar wel zag, inhoudende dat als de 20 dagen van de 20-dagenregeling dreigden «op te raken», men tijdelijk op een andere plaats ging werken om vervolgens voor een nieuwe periode van net geen 20 dagen naar de oorspronkelijke werkplek terug te keren. Dergelijk louter fiscaal geïndiceerd gedrag behoort door de nieuwe regels tot het verleden. Inherent aan deze regeling is dat indien de werknemer om andere redenen gedurende een aantal korte perioden in het jaar op dezelfde plek komt te werken, hij aldus de 40-dagenregeling kan overschrijden, waar dat onder de oude 20-dagenregeling niet het geval was. Hij wordt dan fiscaal net zo behandeld als werknemers die acht weken aaneengesloten op één plek werken. </antwoord>
      <antwoord nummer="2, 4 en 5" voetnoot="1">Soortgelijke vragen, toen in het kader van de 20-dagenregeling, zijn in 1990 gesteld door de heren Blauw en Koning <voetnoot nummer="1"/>. Mijn ambtsvoorganger Van Amelsvoort meende toen dat een bijzondere regeling voor bedrijfsverzorging zou leiden tot uitholling van het reiskostenforfait, hetgeen in strijd zou komen met het streven zoveel mogelijk gevallen onder de werking van het reiskostenforfait te laten vallen. Een afwijkende regeling op basis van een sociale indicatie is ook om andere redenen niet passend. De loonbelasting is een belasting die de werknemer als subject kent. De regelgeving ter zake ziet primair op de fiscale positie van de werknemer en niet op diens werkgever. Ik zie geen aanleiding thans een andere standpunt in te nemen, vooral ook omdat de regeling met ingang van 1 januari 1997 is verruimd, niet slechts voor de bedrijfsverzorgende diensten en gezinshulpen maar voor alle ambulante werknemers. </antwoord>
      <noten afkomstig="antwoord">
         <noot nummer="1" documenttype="Handelingen" documentjaargang="1990-1991" documentnummer="57" documentpagina="117">Handelingen II, vergaderjaar 1990–1991, nr. 57, blz. 117.</noot>
      </noten>
   </antwoorden>
</kvr>
