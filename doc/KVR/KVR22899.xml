<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Onderwijs, Cultuur en Wetenschap, mevrouw Van der Laan, over de rechten voor het uitzenden van de Champions League. (Ingezonden 7 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22899
</item>
         <item attribuut="Inhoud">Vragen naar aanleiding van het nieuws dat de NOS zich tot voetbalseisoen 2008-2009 heeft verzekerd van de uitzendrechten van de live-duels van de Champions League, over de middelen waarmee deze publieke omroep dat betaalt en of dit een taak is voor de publieke omroep, als ook andere partijen zich melden voor de uitzendrechten.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie) Handel en economie (Mededinging)</item>
         <item attribuut="Trefwoorden">Mededinging Omroepen Televisie</item>
         <item attribuut="Vindplaats">Kamervragen met antwoord 2004-2005, nr. 1538, Tweede Kamer</item>
         <item attribuut="Vraagnr_bij_indiening">2040512250</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2005-04-22</item>
         <item attribuut="Datum_indiening">2005-04-07</item>
         <item attribuut="Document-id">KVR22899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3281" allpagenumbers="3281 3282" vetnummer="2040512250" code="0405tkkvr1538" lopendefooter="Tweede Kamer, vergaderjaar 2004–2005, Aanhangsel" filenaam="KVR22899" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1538" onderwerp="" indiendatum="7april 2005">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2005-04-22">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de NOS zich tot voetbalseizoen 2008–2009 verzekerd van de rechten voor het uitzenden van de live-duels in de Champions League? Zo ja, wat is daarover uw oordeel? </vraag>
      <vraag nummer="2">Welke andere partijen waren in de race voor de uitzendrechten? </vraag>
      <vraag nummer="3">Welk bedrag betaalt de NOS in het hernieuwde contract voor de rechten? </vraag>
      <vraag nummer="4">Uit welke middelen financiert de NOS het hernieuwde contract? </vraag>
      <vraag nummer="5">Acht u het uitzenden van live-duels in de Champions League een taak van de publieke omroep, indien ook andere partijen zich voor de uitzendrechten melden? Zo ja, op basis van welke argumentatie? </vraag>
      <vraag nummer="6">Is de publieke omroep nog in de race voor de uitzendrechten van het Europees kampioenschap voetbal in 2008? Zo ja, deelt u de mening dat de NOS in die race slechts mag bieden indien zich geen andere gegadigden melden? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is inderdaad zo dat de NOS onlangs via een nieuwe driejarige overeenkomst de rechten heeft verworven voor de Champions League tot en met het seizoen 2008–2009. Mijn oordeel daarover is weergegeven in het antwoord op vraag 5. </antwoord>
      <antwoord nummer="2">De partijen die hebben meegeboden op de betreffende uitzendrechten van de Champions League zijn alleen bij de rechtenverkoper, de UEFA, bekend. </antwoord>
      <antwoord nummer="3">In onderhavige kamervragen draait het om het principe dat de publieke omroep alleen mee zou mogen bieden op uitzendrechten indien zich geen andere gegadigden melden, met andere woorden om de al dan niet aanvullende rol van de publieke omroep. Ik geef daarover in de beantwoording mijn visie. Ten aanzien van het bedrag dat voor de rechten is betaald is de NOS ten opzichte van haar contractpartner, de UEFA, gebonden aan een geheimhoudingsclausule. Bekendmaking van het bedrag kan leiden tot het schaden van het belang van betrokken partijen. </antwoord>
      <antwoord nummer="4" voetnoot="1">Sportrechten behoren tot de reguliere programmakosten. Het bedrag wordt dan ook gefinancierd uit het reguliere budget van de publieke omroep. Daarnaast kan de publieke omroep een beroep doen op het door mij binnen de mediabegroting gereserveerde en geoormerkte budget voor sportrechten ( € 5,6 miljoen). Zoals ik ook in mijn brief aan de Tweede Kamer inzake de mediabegroting 2005 <voetnoot nummer="1"/>heb aangegeven, kan dit bedrag door mij worden toegekend indien de publieke omroep daarom verzoekt en daarbij de noodzaak voor de inzet van dit bedrag voldoende duidelijk kan maken. </antwoord>
      <antwoord nummer="5">De NOS heeft de wettelijke taakopdracht om actuele sportverslaggeving te verzorgen. Onder actuele sportverslaggeving zijn in ieder geval begrepen de competitie- en bekerwedstrijden en internationale evenementen (artikel 16 Mediabesluit). Vanuit haar maatschappelijke en informatieve functie dient de publieke omroep aandacht te besteden aan sport in brede zin, dat wil zeggen dat de publieke taak verslaggeving van zowel populaire als minder populaire sporten omvat. Het is niet aan mij, maar aan de publieke omroep zelf, om invulling te geven aan deze publieke taakopdracht. Om haar publieke taak uit te kunnen oefenen zal de NOS mee moeten kunnen bieden op uitzendrechten. Als het gaat om populaire sportevenementen zullen ook altijd commerciële omroepen meebieden. Ik deel uw mening niet dat de NOS slechts mag bieden op uitzendrechten indien geen andere gegadigden zich melden. De publieke omroep maakt, vanuit de haar opgedragen wettelijke taak, een eigen afweging om wel of niet mee te bieden op uitzendrechten van sportevenementen. Die afweging is anders dan die van commerciële omroepen. De publieke omroep kijkt naar de waarde van het evenement in de sportprogrammering en de publieke taak als geheel. De commerciële omroep kijkt naar het reclamerendement en daarbij of het strategisch voordeel zodanig is dat het leidt tot voldoende marktaandeel en winst. Het is onvermijdelijk dat de publieke omroep zich bij de uitoefening van zijn publieke taak begeeft op de commerciële markt en dat als de publieke omroep en de commerciële omroep naast elkaar op dezelfde markt opereren er sprake is van een vorm van concurrentie. Dat geldt niet alleen bij sportrechten, maar ook bij filmrechten, programmaformats of het contracteren van bijvoorbeeld presentatoren of radio-dj’s. Het strookt niet met de hiervoor aangehaalde wettelijke taakopdracht van de NOS indien het kunnen uitzenden van sportevenementen volledig afhankelijk is van de situatie of er ook commerciële spelers op de markt zijn. De NOS heeft een zelfstandige taak ten aanzien van sportverslaggeving onafhankelijk van het commerciële aanbod. </antwoord>
      <antwoord nummer="6">In het kader van haar taak kan ik mij voorstellen dat de NOS ook belangstelling heeft voor het Europees kampioenschap voetbal 2008 (waarvan naar mijn informatie de rechten op dit moment nog niet zijn vergeven). Het gaat om een evenement van groot maatschappelijk belang waarvan de NOS in het verleden ook altijd verslag heeft gedaan. </antwoord>
      <noten afkomstig="antwoord">
         <noot nummer="1">Kamerstukken II 2004–2005, 29 800 VIII, nr. 71, blz. 13</noot>
      </noten>
   </antwoorden>
</kvr>
