<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het afnemen van een DNA-profiel bij minderjarigen. (Ingezonden 11 april 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25525
</item>
         <item attribuut="Inhoud">Vragen naar aanleiding van artikel 'DNA-databank en jeugdstrafrecht' (Tijdschrift voor de rechten van het kind, maart 2006). Indiener wil onder meer weten of er, nu de wetgeving over DNA-afname geen onderscheid meer maakt tussen meerderjarigen en minderjarigen, bij het OM een specifiek beleid voor de afname van DNA-materiaal bij veroordeelden onder de 18 jaar. Bij hoeveel jongere veroordeelden is DNA afgenomen in verhouding tot meerderjarige veroordeelden?</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Jeugdstrafrecht) Strafrecht en strafprocesrecht (Justitiële documentatie en strafregisters) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Criminaliteitsbestrijding Databanken Jeugdstrafrecht Opsporingen</item>
         <item attribuut="Vindplaats">Kamervragen met antwoord 2005-2006, nr. 1401, Tweede Kamer</item>
         <item attribuut="Vraagnr_bij_indiening">2050611540</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-05-04</item>
         <item attribuut="Datum_indiening">2006-04-11</item>
         <item attribuut="Document-id">KVR25525</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2985" allpagenumbers="2985 2986" vetnummer="2050611540" code="0506tkkvr1401" lopendefooter="Tweede Kamer, vergaderjaar 2005–2006, Aanhangsel" filenaam="KVR25525" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1401" onderwerp="" indiendatum="2006-04-11">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-05-4">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «DNA-databank en jeugdstrafrecht»? <voetnoot nummer="1"/>
      </vraag>
      <vraag nummer="2">Bestaat er, nu de wetgeving over DNA-afname geen onderscheid maakt tussen meerderjarigen en minderjarigen, bij het Openbaar Ministerie een specifiek beleid voor de afname van DNA-materiaal bij veroordeelden onder de 18 jaar? Zo ja, wat houdt dat beleid in? Welke richtlijnen worden gehanteerd door de officier van justitie om te bepalen of een minderjarige veroordeelde DNA-materiaal dient af te staan? </vraag>
      <vraag nummer="3">Kunt u aangeven hoeveel veroordeelden op dit moment de vraag hebben gekregen DNA-materiaal af te staan? Kunt u aangeven hoeveel van deze veroordeelden zijn veroordeeld door de kinderrechter? </vraag>
      <vraag nummer="4">Hoeveel profielen in de DNA-databank behoren toe aan personen die jonger waren dan 18 jaar op het moment dat het Nederlands Forensisch Instituut (NFI) het DNA-materiaal ontving? Welk percentage van de DNA-profielen die nu zijn opgeslagen in de DNA-databank hoort toe aan personen die jonger waren dan 18 jaar op het moment dat het NFI het DNA-materiaal ontving? </vraag>
      <vraag nummer="5">Deelt u de mening van de auteurs van het voornoemde artikel , dat het op grond van het Internationaal Verdrag van de Rechten van het Kind noodzakelijk is om in de wetgeving over DNA-afname een speciale regeling voor minderjarigen op te nemen? Zo neen, waarom niet? </vraag>
      <noten afkomstig="vraag">
         <noot nummer="1"/>
         <noot nummer="1">Annemieke Wolthuis en Manon Eijgenraam, DNA-databank en jeugdstrafrecht. Een belangenafweging vanuit kinderrechtenperspectief. In: Tijdschrift voor de rechten van het kind, maart 2006, pp. 4-7</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er bestaat bij het openbaar ministerie geen specifiek beleid voor de afname van celmateriaal bij veroordeelden die jonger dan 18 jaar zijn. Ten aanzien van iedere minderjarige veroordeelde die onder de reikwijdte van de Wet DNA-onderzoek bij veroordeelden valt, geeft de officier van justitie op grond van artikel 2 van die wet een bevel tot afname van celmateriaal. Het bevel blijft achterwege indien in het voorbereidend onderzoek van hem reeds een DNA-profiel in de DNA-databank is verwerkt dan wel het redelijkerwijs aannemelijk is dat het bepalen en verwerken van zijn DNA-profiel, gelet op de aard van het misdrijf of de bijzondere omstandigheden waaronder het misdrijf is gepleegd, niet van betekenis zal kunnen zijn voor de voorkoming, opsporing, vervolging en berechting van strafbare feiten van betrokkene. Het gaat er om dat aannemelijk is dat de veroordeelde niet reeds eerder een misdrijf heeft gepleegd dat met behulp van DNA-onderzoek kan worden opgelost, dan wel later niet nogmaals zo’n misdrijf zal plegen. Met de laatste uitzonderingsmogelijkheid is aan de officier van justitie een eigen, individuele beoordelingsruimte toegekend. Het DNA-onderzoek moet proportioneel zijn. Deze mogelijkheid wordt ook ten aanzien van minderjarige veroordeelden toegepast. </antwoord>
      <antwoord nummer="3">Veroordeelden krijgen niet de vraag, maar een bevel om hun celmateriaal ten behoeve van DNA-onderzoek af te staan. Sinds 1 februari 2005, dat is de datum van inwerkingtreding van de Wet DNA-onderzoek bij veroordeelden zijn er zo’n 21.000 bevelen gegeven. Van die bevelen zijn er 16.000 bevelen gegeven aan personen die na die datum veroordeeld zijn en 5.000 aan personen die voor die datum reeds veroordeeld zijn, maar hun straf of maatregel nog ondergaan. Omdat de wet geen onderscheid maakt tussen minder- en meerderjarige veroordeelden, houdt het openbaar ministerie niet bij hoeveel van deze bevelen zijn uitgereikt aan minderjarigen. </antwoord>
      <antwoord nummer="4">Op 25 april 2006 waren in de DNA-databank 18.697 DNA-profielen van bekende personen verwerkt, waarvan er 1.627 oftewel 8,7% toebehoorden aan minderjarigen. Van de 18.697 waren er vervolgens 9005 DNA-profielen van verdachten afkomstig, waarvan er 645 toebehoorden aan minderjarige verdachten. De overige 9.692 DNA-profielen waren van veroordeelden afkomstig waarvan er 982 minderjarig waren. </antwoord>
      <antwoord nummer="5">Ik zie geen aanleiding om het systeem van de Wet DNA-onderzoek bij veroordeelden te wijzigen door daarin een speciale regeling voor minderjarigen op te nemen. Kern van artikel 40 van het Internationaal verdrag inzake de rechten van het kind (IVRK) is dat het jeugdstrafrecht een pedagogisch perspectief dient te bieden. De reactie op het plegen van strafbare feiten zou gebaseerd moeten zijn op rehabilitatie, het geven van een tweede kans en correctie of compensatie voor een te kort geschoten opvoeding. Afname van celmateraal voor DNA-onderzoek bij minderjarige veroordeelden is niet in strijd met deze beginselen. De uitspraken van de rechtbanken geven mij ook geen aanleiding een andere conclusie te trekken. Weliswaar heeft de rechtbank Middelburg in haar uitspraak van 29 juni 2005, RK-nummer 05/122, geoordeeld dat onverkorte toepassing van de Wet DNA-onderzoek bij veroordeelden op degenen die als minderjarige wegens misdrijf zijn veroordeeld, wegens het stigmatiserende effect niet zonder meer te verenigen is met artikel 40 van het IVRK. Maar daartegenover staat de uitspraak van de rechtbank Rotterdam van 17 november 2005, RK-nummer 05/1339. In die uitspraak heeft de rechtbank de conclusie getrokken dat DNA-onderzoek na een veroordeling geen afbreuk doet aan het gevoel van waardigheid en eigenwaarde van het kind en de herintegratie van het kind in de samenleving niet in de weg staat en derhalve geen strijd oplevert met artikel 40 van het IVRK. Er is bovendien geen reden om minderjarige veroordeelden anders te behandelen dan minderjarige verdachten. Ook van minderjarige verdachten wordt indien aan de voorwaarden uit het Wetboek van Strafvordering is voldaan, celmateriaal afgenomen en hun DNA-profiel opgeslagen in de DNA-databank. </antwoord>
      <noten afkomstig="antwoord"/>
   </antwoorden>
</kvr>
