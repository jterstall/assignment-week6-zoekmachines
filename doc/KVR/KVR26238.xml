<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Buitenlandse Zaken over het gebruik van clusterbommen door het Israëlisch leger. (Ingezonden 28 juli 2006); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26238
</item>
         <item attribuut="Inhoud">Vragen naar aanleiding van berichten en foto's op de website van Human Rights Watch (www.hrw.org) over het gebruik van clusterbommen door het Israëlische leger bij aanvallen op burgers in Libanon. Vragenstelster verwijst ook naar de antwoorden op haar eerdere vragen over de verkoop van clusterbommen door Nederland. (Aanhangsel Handelingen II, 2005-2006, 109). Ten slotte vraagt zij de minister om de Israëlische ambassadeur in Nederland te ontbieden en hem om uitleg te vragen over de schendingen van het humanitaire oorlogsrecht door de Israëlische strijdkrachten.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Internationale conflicten Israël Libanon Wapens</item>
         <item attribuut="Vindplaats">Kamervragen met antwoord 2005-2006, nr. 2025, Tweede Kamer</item>
         <item attribuut="Vraagnr_bij_indiening">2050617090</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-08-29</item>
         <item attribuut="Datum_indiening">2006-07-28</item>
         <item attribuut="Document-id">KVR26238</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4299" allpagenumbers="4299 4300 4301" vetnummer="2050617090" code="0506tkkvr2025" lopendefooter="Tweede Kamer, vergaderjaar 2005–2006, Aanhangsel" filenaam="KVR26238" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2025" onderwerp="" indiendatum="2006-07-28">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-08-29">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het u bekend dat het Israëlische leger clusterbommen heeft gebruikt in dichtbevolkte gebieden in Libanon? Is het waar dat bijvoorbeeld bij een aanval op het dorp Blida op 19 juli jl. 12 burgers waaronder zeven kinderen zijn verwond en een dode is gevallen bij een Israëlische aanval met clusterbommen? Is het u bekend dat getuigen melden dat er honderden stuks cluster submunitie in het dorp zijn neergekomen? <voetnoot nummer="1"/>
      </vraag>
      <vraag nummer="2" voetnoot="1">Is het u bekend dat onderzoekers van Human Rights Watch foto’s <voetnoot nummer="1"/>hebben gemaakt van de munitie die de Israëlische troepen gebruiken die in het grensgebied met Libanon gestationeerd zijn en dat uit die foto’s blijkt dat er clusterbommen worden gebruikt? </vraag>
      <vraag nummer="3" voetnoot="2">Herinnert u zich uw antwoorden op mijn vragen <voetnoot nummer="2"/>over de verkoop van Nederlandse clusterbommen waarin u stelt «Voorts wordt de inzet van clusterwapens door het humanitair oorlogsrecht niet verboden, al dient de inzet van deze wapens uiteraard te voldoen aan de beginselen van het humanitair oorlogsrecht. Dit betreft onder meer het verbod de burgerbevolking en civiele objecten onnodig in gevaar te brengen, het verbod onnodig leed te veroorzaken en het proportionaliteitsbeginsel bij de toepassing van geweld»? </vraag>
      <vraag nummer="4">Deelt u de mening dat de wijze waarop de Israëlische strijdkrachten clusterbommen inzetten duidelijk een overtreding van het humanitair oorlogsrecht vormt? Zo neen, waarom niet? Zo ja, bent u bereid er bij Israël op aan te dringen het humanitair oorlogsrecht te respecteren? Bent u voorts bereid binnen de Verenigde Naties er voor te pleiten om Israël te sommeren per direct deze schendingen van internationaal recht te staken? </vraag>
      <vraag nummer="5" voetnoot="3">Is het u bekend dat het Israëlische leger voertuigen van het Libanese Rode Kruis (dus met zichtbare rode kruizen) heeft beschoten en dat daarbij verschillende gewonden zijn gevallen? <voetnoot nummer="3"/>Deelt u de mening dat het beschieten van Rode Kruisvoertuigen een overtreding van het humanitair oorlogsrecht vormt? Zo ja, bent u bereid binnen de Verenigde Naties er voor te pleiten om Israël te sommeren per direct deze schendingen van internationaal recht te staken? Zo neen, waarom niet? </vraag>
      <vraag nummer="6" voetnoot="4">Is het waar dat de Israëlische strijdkrachten fosfor(bommen) hebben ingezet in Libanon bij raketaanvallen op Tyre in Zuid-Libanon (op 23 juli) en is het waar dat hierbij burgers slachtoffer zijn geworden? <voetnoot nummer="4"/>Indien blijkt dat dit inderdaad het geval is, deelt u dan de mening dat dit een overtreding van het humanitair oorlogsrecht vormt en bent u bereid binnen de Verenigde Naties er voor te pleiten om Israël te sommeren per direct deze schendingen van internationaal recht te staken? Zo neen, waarom niet? </vraag>
      <vraag nummer="7">Bent u bereid de Israëlische ambassadeur in Nederland te ontbieden om uitleg te geven over de recente schendingen van het humanitair oorlogsrecht door de Israëlische strijdkrachten? Zo neen, waarom niet? </vraag>
      <vraag nummer="8">Bent u bereid de Kamer, gezien de urgentie van de situatie, binnen een week op de hoogte te stellen van de resultaten van uw handelen? </vraag>
      <noten afkomstig="vraag">
         <noot nummer="1">Artikel en foto’s op website van Human Rights Watch: http://www.hrw.org/english/docs/2006/07/24/isrlpa13798.htm</noot>
         <noot nummer="2">Aanhangsel handelingen nr. 109, vergaderjaar 2005–2006</noot>
         <noot nummer="3">Persbericht van het Rode Kruis, 2 juli 2006 http://www.rodekruis.nl/nieuws/nieuws. phtml?nieuws_id=567&amp;PHPSESSID= 969b584a6cdc33ee970c324006d445c8</noot>
         <noot nummer="4" titel="Rockets firing on Tyre, Lebanon, send innocent children to the hospital">Onder andere «Rockets firing on Tyre, Lebanon, send innocent children to the hospital»-CNN http://edition.cnn.com/video/ partners/clickability/index.html?url=/video/world/2006/07/23/penhaul.lebanon.tyre. victims.cnn</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1 2">Deze berichten zijn mij uit verschillende bronnen bekend. Op 18 augustus 2006 heeft UN Mine Action Service (UNMAS) melding gemaakt van de inzet van clusterbommen in Libanon. UNMAS stelt dat het gebruik van clusterbommen in Libanon slachtoffers heeft gekost en schade heeft aangericht. <voetnoot nummer="1"/>Uit een rapport van de National Demining Office in Libanon (NDO) en het UN Mine Action Team, dat ook op 18 augustus 2006 verscheen, blijkt eveneens dat clusterwapens zijn ingezet in Libanon. <voetnoot nummer="2"/>UNMAS, NDO, noch het UN Mine Action Team hebben echter nadere informatie gegeven over de omstandigheden omtrent de inzet van clusterbommen in Libanon. Ook op andere manieren heeft Nederland geen nadere informatie kunnen achterhalen. Israël ontkent noch bevestigt echter dat het clusterbommen heeft ingezet in Libanon, maar wijst er in officiële bronnen op dat het de militaire operaties uitvoert in overeenstemming met het recht van gewapende conflicten. Dit bepaalt dat militaire operaties alleen tegen militaire doelen gericht mogen worden en dat alleen die wapens worden ingezet waarvan het gebruik tegen militaire doelen niet verboden is. Bovendien geeft Israël hierbij aan dat, wanneer het risico dat burgers slachtoffer worden van een aanval op een militair doel groter is dan het verwachte militaire voordeel, de betreffende aanval niet uitgevoerd wordt of zal worden. In reactie op de berichten dat Israël clusterbommen (en fosforwapens) ingezet zou hebben, geeft Israël aan dat clusterbommen (en fosforwapens) niet verboden zijn onder het Conventionele Wapens Verdrag, waarbij het partij is. Desgevraagd geeft Israël aan geen gebruik te maken van verboden wapens en dat het alles doet om ervoor te zorgen dat militaire operaties op een zodanige manier worden uitgevoerd dat zo min mogelijk leed wordt toegebracht aan burgers en hun eigendommen. Ik heb hier tevens op aangedrongen in het telefoongesprek dat op 15 juli jl. had met de Israëlische minister van Buitenlandse Zaken. In dit gesprek heb ik Israël nadrukkelijk gevraagd om burgers te ontzien bij de militaire acties in Libanon. </antwoord>
      <antwoord nummer="2">Deze foto’s zijn mij bekend. </antwoord>
      <antwoord nummer="3">Ja. </antwoord>
      <antwoord nummer="4">Het antwoord op de vraag of het gebruik van clusterwapens een overtreding van het humanitair oorlogsrecht inhoudt, is afhankelijk van diverse factoren. De Nederlandse visie daaromtrent wordt door u in uw vragen geciteerd. Aangezien de specifieke omstandigheden waarin Israël de clusterbommen in Libanon heeft ingezet mij thans onbekend zijn, kan de gevraagde beoordeling van de inzet niet worden gemaakt. </antwoord>
      <antwoord nummer="5">De regering is bekend met berichten dat voertuigen van het Libanese Rode Kruis onder vuur zijn komen te liggen. Voertuigen van het (Libanese) Rode Kruis, als zodanig geïdentificeerd, dienen onder het humanitair oorlogsrecht geen voorwerp van aanval te zijn. De Nederlandse regering dringt zowel bilateraal als in EU-verband bij Israël aan op respect voor het humanitaire oorlogsrecht. In mijn brief aan de Vaste commissie voor Buitenlandse Zaken van 18 juli jl., met kenmerk DAM-415/06, is het standpunt van de regering duidelijk gemaakt dat Israël in de gegeven omstandigheden het recht heeft om militair op te treden, mits dit optreden in overeenstemming is met internationaal recht, met inbegrip van relevante verdragen, proportioneel is en onschuldige burgers zoveel als mogelijk worden ontzien. Zoals in antwoord op uw vraag 1 reeds aangegeven, heb ik mijn Israëlische collega Livni opgeroepen burgers te ontzien. Voorts heeft de RAZEB van 1 augustus jl. alle partijen opgeroepen het internationale humanitaire oorlogsrecht te respecteren. </antwoord>
      <antwoord nummer="6" voetnoot="3">Het is Nederland op dit moment onbekend of Israëlische strijdkrachten fosfor(bommen) hebben ingezet in Libanon. Libanese autoriteiten hebben thans aangekondigd de berichten dat Israël fosforbommen gebruikt zouden hebben, te onderzoeken. <voetnoot nummer="3"/>In reactie op de berichten dat Israël fosforwapens ingezet zou hebben, geeft Israël aan dat fosforwapens niet verboden zijn onder het Conventionele Wapens Verdrag, waarbij het partij is. Voorts ontkent Israël het gebruik van verboden wapens. Het derde Protocol van het Conventionele Wapens Verdrag van de VN inzake brandwapens, het Protocol on Prohibitions or Restrictions on the Use of Incendiary Weapons, beperkt het gebruik van fosforwapens. Het betreft inderdaad geen verbod op dit soort wapen. Overigens vallen fosforbommen niet onder de bepalingen van het Chemische Wapens Verdrag. Voor de goede orde zij vermeld dat Israël het derde Protocol van het Conventionele Wapens Verdrag niet heeft geratificeerd. Evenmin is Israël partij bij het Eerste Protocol uit 1977 bij de Geneefse Verdragen uit 1949. Wat betreft de internationaalrechtelijke situatie ten aanzien van het vermeende gebruik van fosforbommen, geldt derhalve dat deze juridische instrumenten niet op Israël van toepassing zijn, behoudens die bepalingen die kunnen worden aangemerkt als internationaal gewoonterecht. Daaronder vallen onder meer het proportionaliteitsbeginsel, de regel dat de burgerbevolking geen doel van de aanval mag zijn en dat aanvallen die geen onderscheidend vermogen hebben verboden zijn. Aangezien Nederland thans niet kan verifiëren of Israël fosfor(bommen) heeft ingezet, is Nederland niet in staat om de gevraagde toetsing aan het internationaal humanitair oorlogsrecht uit te voeren. </antwoord>
      <antwoord nummer="7">Omdat geen bevestiging is verkregen van het gebruik van fosfor(bommen) door Israël in Libanon, en omdat de inzet van deze wapens – zo die heeft plaatsgevonden – evenmin gekwalificeerd kan worden als schending van het humanitair oorlogsrecht, bestaat er op dit punt geen aanleiding om de Israëlische ambassadeur in Nederland te ontbieden. Ten aanzien van de inzet van clusterbommen geldt dat Nederland thans onvoldoende informatie heeft over de specifieke omstandigheden voorafgaand aan en ten tijde van de inzet van de clusterbommen door Israël. Aangezien de inzet van dit soort wapens op zichzelf niet verboden is, en de rechtmatigheid van de inzet ervan afhankelijk is van diverse factoren die mij thans niet bekend zijn, bestaat er ook op dit punt geen aanleiding om de Israëlische ambassadeur in Nederland te ontbieden. </antwoord>
      <antwoord nummer="8">Tot mijn spijt kon de door u gevraagde termijn voor beantwoording niet worden gehaald. </antwoord>
      <noten afkomstig="antwoord">
         <noot nummer="1" datum="2006-08-18" bron="Brief van UNMAS">Brief van UNMAS, 18 augustus 2006</noot>
         <noot nummer="2" datum="2006-08-18" bron="Rapport van DNO/UN Mine Action team">Rapport van DNO/UN Mine Action team, 18 augustus 2006</noot>
         <noot nummer="3" weblink="http://www.aljazeera.com/me.asp ?service_ID=11762">http://www.aljazeera.com/me.asp ?service_ID=11762</noot>
      </noten>
   </antwoorden>
</kvr>
