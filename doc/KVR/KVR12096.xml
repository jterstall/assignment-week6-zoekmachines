<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over toepassing van het incommunicado-systeem in Spaanse gevangenissen. (Ingezonden 7 juni 2000); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12096
</item>
         <item attribuut="Inhoud">Vragen naar aanleiding van recente rapporten van onder meer Amnesty International en de VN over martelingen en het systeem van 'incommunicado' in Spaanse gevangenissen. Vragen betreffen ook de dreigende uitzetting van de Bask Esteban Murillo uit Nederland, naar Spanje.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Grondrechten)</item>
         <item attribuut="Trefwoorden">Gevangeniswezen Mensenrechten Spanje</item>
         <item attribuut="Vindplaats">Kamervragen met antwoord 1999-2000, nr. 1632, Tweede Kamer</item>
         <item attribuut="Vraagnr_bij_indiening">2990012160</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-07-26</item>
         <item attribuut="Datum_indiening">2000-06-07</item>
         <item attribuut="Document-id">KVR12096</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3687" allpagenumbers="3687 3688 3689" vetnummer="2990012160" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12096" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1632" onderwerp="" indiendatum="2000-06-7">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="26 juli 2000) Algemene informatie Zoals gesteld in mijn antwoorden van 4 juli 2000">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u op de hoogte van de meest recente rapporten van Amnesty International, van de Commission for the Prevention of Torture en van de Verenigde Naties, gedateerd februari, maart en april 2000, waarin wordt aangegeven dat ook de laatste jaren nog veelvuldig sprake is van martelingen en toepassing van het incommunicado-systeem in Spaanse gevangenissen? Is het u bekend dat deze organisaties onverminderd bezorgd zijn over deze praktijken, met name in incommunicado-kwesties? </vraag>
      <vraag nummer="2">Is het u ook bekend dat deze praktijken, ondanks tientallen klachten in 1999 over martelingen, nauwelijks zijn vervolgd door de overheid, en dat met name vermeende ETA-aanhangers het slachtoffer zijn van deze praktijken? Is het u bekend dat de functionarissen tegen wie wel vervolging werd ingesteld, in hoger beroep weer straffeloos werden gesteld, en enkelen daarvan zelfs werden bevorderd? </vraag>
      <vraag nummer="3">Op welke wijze betrekt u bovenstaande feiten alsmede het feit dat Esteban Murillo reeds meerdere malen in Spanje is gefolterd in verband met zijn politieke overtuiging, terwijl elke vorm van proces ontbrak, bij uw beoordeling? Hoe geeft u invulling aan uw exclusieve verantwoordelijkheid om te beoordelen of betrokkene bij uitzetting het risico op foltering en discriminatoire vervolging op grond van zijn politieke overtuiging loopt? </vraag>
      <vraag nummer="4">Bent u niet bevreesd voor discriminatoire vervolging of bestraffing, mede gelet op het feit dat de vervolging zich richt op een zeer oude zaak en een relatief geringe strafbare betrokkenheid? </vraag>
      <vraag nummer="5">Heeft u de stelling van betrokkene onderzocht of de vervolging is gebaseerd op door marteling verkregen verklaringen, hetgeen in strijd zou zijn met het VN anti-martelingsverdrag? </vraag>
      <vraag nummer="6">Hoe beoordeelt u het feit dat zijn Baskische advocaat in Spanje is gearresteerd op verdenking van het onderhouden van ETA-netwerken, en voor onbepaalde tijd in voorarrest is genomen? Acht u deze praktijk in overeenstemming met de mensenrechten? Bent u niet bevreesd dat deze gang van zaken betrokkene schaadt in zijn procesbelang en zijn recht op een behoorlijke verdediging? </vraag>
      <vraag nummer="7" voetnoot="1">Bent u bekend met het arrest van het Europees Hof voor de Rechten van de Mens van 7 maart 2000 <voetnoot nummer="1"/>, waarin het Hof bepaalt dat een lidstaat van het EVRM niet mag uitzetten indien het risico van schending van artikel 3 EVRM aanwezig is, zonder alsnog adequate garanties dat er geen onmenselijke behandeling zal plaatsvinden? Op welke wijze hebt u zich ervan verzekerd dat uitzetting van Esteban Murillo geen schending van artikel 3 EVRM zal opleveren? Bent u bereid hierover garanties af te dwingen bij de Spaanse autoriteiten? </vraag>
      <vraag nummer="8">Heeft u onderzocht of betrokkene eventueel in aanmerking komt voor het in mei 1999 afgekondigde generaal pardon voor collaboratie-verdachten? Zo neen, waarom niet? Bent u bereid hieromtrent garanties te vragen van de Spaanse autoriteiten? </vraag>
      <vraag nummer="7">Heeft u alle mogelijkheden onderzocht om een verzoek tot overname van de strafvervolging in te dienen bij de Spaanse autoriteiten? Indien hiertoe de mogelijkheid bestaat, bent u bereid een dergelijk verzoek in te dienen? </vraag>
      <vraag nummer="8">Bent u bereid de uitzetting achterwege te laten totdat het spoedverzoek dat bij het Europees Hof voor de Rechten van de Mens is ingediend, is behandeld? Zo neen, waarom niet? </vraag>
      <noten afkomstig="vraag">
         <noot nummer="1">Nr. 43844/98, T.I. tegen UK</noot>
      </noten>
   </vragen>
   <antwoorden aantal="5">
      <antwoord nummer="5">Vraag 5 heeft kennelijk betrekking op de in de uitleveringsprocedure door de opgeëiste persoon naar voren gebrachte stelling dat de verklaringen van medeverdachten in de strafzaak van de opgeëiste persoon niet tot bewijs mogen dienen, omdat die verklaringen ten gevolge van foltering zouden zijn afgelegd. De rechtbank heeft in de uitleveringsprocedure dienaangaande overwogen: «het behoort niet tot de taak van de rechter die over de toelaatbaarheid van de uitlevering beslist, te beoordelen of er voldoende bewijs is dat de opgeëiste persoon de feiten waarvoor zijn uitlevering is gevraagd heeft begaan, en evenmin of dat bewijs wel op rechtmatige wijze is verkregen». Datzelfde geldt voor de Minister van Justitie in de uitleveringsprocedure. Indien de verzoekende staat partij is bij het Europees Uitleveringsverdrag en is toegetreden tot het EVRM, dient in beginsel uitgegaan te worden van het vertrouwen dat Nederland heeft in de kwaliteit van de strafrechtspleging van de verzoekende staat. Dit betekent dat ik mij in principe geen oordeel vorm over de genoegzaamheid en eventuele toelaatbaarheid van het bewijs. Hetgeen door de opgeëiste persoon is gesteld geeft mij geen aanleiding van dat vertrouwensbeginsel af te wijken. Overigens belet niets de opgeëiste persoon om na uitlevering een verweer van deze strekking voor de Spaanse rechter te voeren. </antwoord>
      <antwoord nummer="6">De opgeëiste persoon heeft in de uitleveringsprocedure gesteld dat zijn Baskische advocaat tegelijkertijd met zeven anderen in Spanje zou zijn gearresteerd. Enig verband tussen de acht arrestaties en de door Spanje gevraagde uitlevering wordt door de opgeëiste persoon echter niet gesteld, terwijl verder niet valt in te zien waarom uit die gestelde arrestaties kan worden afgeleid dat de daarbij betrokkenen en/of de opgeëiste persoon gegronde redenen hebben de schending van mensenrechten te vrezen. </antwoord>
      <antwoord nummer="8">De opgeëiste persoon heeft in de uitleveringsprocedure aangevoerd dat nagegaan dient te worden of Spanje het ingediende uitleveringsverzoek nog wel wenst te handhaven, dit in verband met berichten in de pers over een generaal pardon door Spanje voor bepaalde categorieën ETA betrokkenen. De rechtbank heeft in haar uitspraak van 24 augustus 1999 dienaangaande overwogen dat zij in de berichtgeving in de pers onvoldoende aanleiding ziet voor een nader onderzoek als door de verdediging bedoeld. De rechtbank overweegt verder dat nu Spanje het uitleveringsverzoek niet heeft ingetrokken, de rechtbank ervan uitgaat dat Spanje de verzochte uitlevering nog altijd wenst. Zoals ik ook in mijn beslissing van 19 mei 2000 heb verwoord, sluit ik mij aan bij het oordeel van de rechtbank hierover. Ik heb daartoe overwogen dat, nu de Spaanse autoriteiten hebben gekozen voor een verzoek tot uitlevering en niet hebben aangegeven hiervan af te willen zien, mij op basis van het aan het toepasselijke verdrag ten grondslag liggende vertrouwensbeginsel geen oordeel toekomt omtrent de opportuniteit van deze keuze. Indien de opgeëiste persoon van mening is dat de strafzaak die ten grondslag ligt aan het verzoek tot uitlevering in aanmerking dient te komen voor een gratieverlening door Spaanse autoriteiten, dient hij zich te wenden tot de bevoegde autoriteiten van Spanje. </antwoord>
      <antwoord nummer="9">De opgeëiste persoon heeft in de uitleveringsprocedure aangevoerd dat het wenselijk is dat Nederland de strafvervolging tegen de opgeëiste persoon overneemt. Zoals ook in mijn beschikking van 19 mei 2000 weergegeven, dient de door de opgeëiste persoon aangevoerde keuze tussen uitlevering of zelf vervolgen beoordeeld te worden in het licht van de in het toepasselijke verdrag vastgelegde uitleveringsverplichting en in dat van het principe van de goede rechtsbedeling. Nu de Spaanse autoriteiten gekozen hebben voor een verzoek tot uitlevering, is Nederland op basis van het toepasselijke verdrag in beginsel verplicht tot uitlevering van de opgeëiste persoon. Het toepasselijke verdrag voorziet onder meer in de mogelijkheid de uitlevering te weigeren, in geval de opgeëiste persoon de nationaliteit heeft van de aangezochte staat of indien het strafbare feit dat aan het verzoek tot uitlevering ten grondslag ligt is begaan buiten het grondgebied van de verzoekende staat of geheel of ten dele is begaan op het grondgebied van de aangezochte staat. Die situaties doen zich in de onderhavige uitleveringszaak niet voor. Hierbij dient in aanmerking genomen te worden dat uit oogpunt van een goede rechtsbedeling een vervolging in Spanje is aangewezen, aangezien het strafrechtelijk onderzoek in Spanje plaatsvindt, alwaar zich ook medeverdachten van de opgeëiste persoon bevinden die aldaar vervolgd zijn, en de gevolgen van de strafbare handelingen waarvoor de uitlevering wordt gevraagd zich in Spanje doen gevoelen. </antwoord>
      <antwoord nummer="10">Op het spoedverzoek dat bij het Europees Hof voor de Rechten van de Mens is ingediend heeft het Hof inmiddels een beslissing genomen. Die beslissing houdt verband met een verzoekschrift dat de opgeëiste persoon bij het Hof heeft ingediend. In dat verzoekschrift klaagt de opgeëiste persoon over schending van artikel 3 EVRM door Nederland. Daarbij heeft de opgeëiste persoon het Hof tevens verzocht om bij wege van «interim measure» als bedoeld in regel 39 van de «Rules of Court» Nederland in overweging te geven om van uitlevering af te zien totdat op het verzoekschrift is beslist. Bij beslissing van 20 juli 2000 heeft het Hof laatstgenoemd verzoek afgewezen. De feitelijke uitlevering zal thans op korte termijn plaatsvinden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1517" documentjaargang="1999-2000">Aanhangsel Handelingen, nr. 1517, vergaderjaar 1999–2000.</noot>
      </noten>
   </antwoorden>
</kvr>
