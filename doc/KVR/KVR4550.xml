<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over babyvoeding. (Ingezonden 31 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4550
</item>
         <item attribuut="Inhoud">Vragen inzake het ovetreden van de WHO-code door producenten t.a.v. reclame, waarin gesuggereert wordt dat babyvoeding gezonder is dan borstvoeding.</item>
         <item attribuut="Rubriek">Consument (Levensmiddelenkeuring) Consument (Productinformatie)</item>
         <item attribuut="Trefwoorden">Babyvoeding Levensmiddelenkeuring Productinformatie</item>
         <item attribuut="Vindplaats">Kamervragen met antwoord 1996-1997, nr. 864, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-03-17</item>
         <item attribuut="Datum_indiening">1997-01-31</item>
         <item attribuut="Document-id">KVR4550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1769" allpagenumbers="1769 1770" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="864" onderwerp="" indiendatum="1997-01-31">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="17 maart 1997) zie ook Aanhangsel Handelingen nr. 728, vergaderjaar 1996–1997">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de bevindingen van het rapport van de Interagency Group on Breastfeeding Monitoring dat eerder deze maand werd gepubliceerd? <voetnoot nummer="1"/>
      </vraag>
      <vraag nummer="2">Overtreden ook Nederlandse producenten van babyvoeding nog altijd de WHO-code ten aanzien van het maken van reclame? Zo ja, kunt u inzicht geven in de aard en omvang van de overtredingen? </vraag>
      <vraag nummer="3">Moeten moeders naar uw mening worden beschermd tegen reclame die suggereert, dat babyvoeding gezonder is dan borstvoeding? </vraag>
      <vraag nummer="4">Op welke manier wordt toegezien op de naleving van de code door Nederlandse bedrijven? Acht u deze controle voldoende? Zo neen, welke stappen gaat u ondernemen om naleving van de bestaande code te verbeteren? </vraag>
      <noten afkomstig="vraag">
         <noot nummer="1" datum="1997-01-15" bron="NRC, 9 januari. Haagse Courant">NRC, 9 januari. Haagse Courant, 15 januari 1997</noot>
      </noten>
   </vragen>
   <antwoorden aantal="4">
      <antwoord nummer="1">De Interagency Group on Breastfeeding Monitoring heeft begin januari het rapport «Cracking the Code – Monitoring the International Code of Marketing of Breast-milk Substitutes» gepubliceerd. Het rapport is mij bekend. In het rapport wordt verslag gedaan van een onderzoek in 4 landen, te weten Zuid-Afrika, Thailand, Bangladesh en Polen, naar reclame en voorlichting over zuigelingenvoeding. Met name naar hoe met de bepalingen uit de Internationale gedragscode voor het op de markt brengen van vervangingsmiddelen voor moedermelk (de WHO Code) wordt omgegaan. </antwoord>
      <antwoord nummer="2">De Interagency Group on Breastfeeding Monitoring stelt in al deze landen overtredingen van bepalingen uit de WHO Code vast. In het rapport worden ook Nederlandse bedrijven als overtreders genoemd. De beschreven overtredingen betreffen het verstrekken van gratis monsters, en het geven van te veel op reclame lijkende voorlichting. De wettelijke situatie in Nederland is als volgt. In de Warenwetregeling Zuigelingenvoeding van 30 augustus 1993 (uitvoering van Richtlijn 91/321/EEG) wordt bepaald dat er in Nederland geen reclame gemaakt mag worden voor volledige zuigelingenvoeding (artikel 13). Voor opvolgzuigelingenvoeding geldt deze beperking niet. Bij de Inspectie voor de Gezondheidsbescherming/- Keuringsdienst van Waren zijn in de afgelopen jaren enkele klachten ingediend met betrekking tot overtredingen van dit verbod. In die gevallen waarin klachten van consumenten gegrond bleken, heeft de Inspectie de nodige maatregelen genomen om overtredingssituaties te beëindigen. Bij de totstandkoming van richtlijn 91/321/EEG is er door de Lid-Staten, met name door Nederland sterk op aangedrongen dat er naast eisen aan het in de handel brengen van zuigelingenvoeding in de EU ook eisen worden gesteld aan het exporteren van zuigelingenvoeding naar landen buiten de EU. Door de Raad is hiertoe Richtlijn 92/52/EEG inzake volledige zuigelingenvoeding en opvolg-zuigelingenvoeding die voor uitvoer naar derde landen is bestemd aangenomen, met daaraan gekoppeld de «Resolutie van de Raad inzake de verkooppraktijken in derde landen van in de Gemeenschap gevestigde fabrikanten voor vervangingsmiddelen voor moedermelk». Laatstgenoemde richtlijn is geïmplementeerd in het Landbouwkwaliteitsbesluit zuigelingenvoeding. Bij de totstandkoming van deze richtlijn heeft de Europese Commissie geconstateerd dat zij geen bevoegdheden had om de verkooppraktijken in derde landen te regelen, dit valt buiten de jurisdictie van de EU. Derhalve heeft de Commissie een Resolutie opgesteld, die door de Raad is aangenomen. In deze resolutie wordt aangegeven dat de Gemeenschap wil bijdragen tot de toepassing van verantwoorde verkooppraktijken voor vervangingsmiddelen voor moedermelk in derde landen. Klachten en kritiek ten aanzien van de verkooppraktijken van een in de Gemeenschap gevestigde fabrikant kunnen via de bevoegde instanties bij de delegaties van de Commissie in derde landen, worden ingediend. In 1993 heeft de Nederlandse regering bij de Europese Commissie informatie opgevraagd over de uitwerking van deze resolutie. Op dat moment waren er nog geen concrete activiteiten ondernomen. De regering zal nogmaals aan de Europese Commissie vragen hoe de resolutie is uitgewerkt en of zij via haar delegaties in derde landen klachten over de naleving van de WHO Code door Nederlandse bedrijven heeft ontvangen. Over de resultaten hiervan zal ik de Tweede Kamer informeren. </antwoord>
      <antwoord nummer="3">Ja. Reclame voor volledige zuigelingenvoeding is met het oog hierop in Nederland verboden. </antwoord>
      <antwoord nummer="4">Zie ook antwoord 2. De Inspectie voor de Gezondheidsbescherming houdt toezicht op de naleving van de wettelijke voorschriften die op basis van de Warenwet zijn vastgesteld. Voor zuigelingenvoeding is dit de Warenwetregeling Zuigelingenvoeding, waarin elementen uit de WHO Code zijn geïmplementeerd. Het toezicht op de naleving van de wettelijke voorschriften in verband met de export van zuigelingenvoeding naar derde landen berust uit hoofde van het Landbouwkwaliteitsbesluit zuigelingenvoeding bij het Centraal Orgaan voor Kwaliteitsaangelegenheden in de Zuivel. Ik acht deze controle voldoende voorzover deze betrekking heeft op die elementen uit de WHO Code die vallen binnen de Nederlandse jurisdictie. Gegeven het feit, dat het reguleren van verkooppraktijken in derde landen buiten de jurisdictie van Nederland en van de EU valt, is het van groot belang dat «derde landen» zelf de Internationale Code omzetten in nationale wetgeving. De regering is steeds bereid de ontwikkelingslanden hierbij te steunen. Tevens zal de regering er bij WHO en UNICEF op aandringen hun activiteiten ten aanzien van de bescherming en bevordering van borstvoeding te versterken. Implementatie van de Internationale Code is één van de te nemen maatregelen. </antwoord>
      <noten afkomstig="antwoord"/>
   </antwoorden>
</kvr>
