<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over de afwezigheid van regeringsvertegenwoordigers bij de uitreiking van de Geuzenpenning aan de International Campaign for Tibet. (Ingezonden 24 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22793
</item>
         <item attribuut="Inhoud">Vragen over de Nederlandse houding ten aanzien van de mensenrechtensituatie in Tibet waarbij verwezen wordt naar antwoorden op eerdere vragen (Aanhangsel Handelingen II, 2003-2004, nr. 1970), en over de invloed hiervan op de betrekkingen met China.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">China Internationale betrekkingen Mensenrechten Onderscheidingen</item>
         <item attribuut="Vindplaats">Kamervragen met antwoord 2004-2005, nr. 1441, Tweede Kamer</item>
         <item attribuut="Vraagnr_bij_indiening">2040511310</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-04-19</item>
         <item attribuut="Datum_indiening">2005-03-24</item>
         <item attribuut="Document-id">KVR22793</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3071" allpagenumbers="3071 3072" vetnummer="2040511310" code="0405tkkvr1441" lopendefooter="Tweede Kamer, vergaderjaar 2004–2005, Aanhangsel" filenaam="KVR22793" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1441" onderwerp="" indiendatum="2005-03-24">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-04-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat bij de uitreiking van de Geuzenpenning vrijwel altijd vertegenwoordigers van de regering en/of een lid van het Koninklijk Huis aanwezig zijn? </vraag>
      <vraag nummer="2">Waarom was bij de uitreiking van de Geuzenpenning aan de International Campaign for Tibet op 12 maart jl. geen bewindspersoon en/of lid van het Koninklijk Huis aanwezig? Kunt u aangeven welke belangenafweging hieraan is voorafgegaan? Speelde de vrees om China voor het hoofd te stoten bij deze belangenafweging een rol? </vraag>
      <vraag nummer="3" voetnoot="1">Kunt u puntsgewijs aangeven welke concrete acties u, sinds uw antwoorden op de Kamervragen van het lid Dittrich c.s. op 21 juli 2004 <voetnoot nummer="1"/>, heeft ondernomen ter intensivering van het mensenrechtenbeleid gericht op Tibet? </vraag>
      <vraag nummer="4">Welke consequenties moeten de aanhoudende mensenrechtenschendingen van China in Tibet en de territoriale aanspraken van China op Tibet hebben voor de eventuele opheffing van het wapenembargo van de EU tegen China? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1970" documentjaargang="2003-2004">Aanhangsel Handelingen, nr. 1970, vergaderjaar 2003–2004.</noot>
      </noten>
   </vragen>
   <antwoorden aantal="4">
      <antwoord nummer="1">Aanwezigheid van vertegenwoordigers van de regering en/of een lid van het Koninklijk Huis bij de uitreiking is geen vaststaande regel. De onderscheiding is eerder, doch niet jaarlijks, door leden van het Koninklijk Huis uitgereikt aan laureaten, zoals in 2004 door H.K.H. Prinses Máxima aan de moeder van de ontvoerde Ingrid Betancourt en in 2001 door H.K.H. Prinses Margriet aan twee organisaties die opkomen voor de rechten van de Roma en Sinti in Europa. </antwoord>
      <antwoord nummer="2">Hoewel veel waardering bestaat voor het werk van de International Campaign for Tibet (ICT) ter bevordering van de mensenrechten en democratie, is het streven van de ICT naar zelfbeschikking van Tibet in tegenspraak met het één-China beleid van de regering. Aanwezigheid van een lid van het Koninklijk Huis of van de regering bij de uitreikingsceremonie was daarom niet aan de orde. De uitreiking is bijgewoond door de mensenrechtenambassadeur en door een medewerkster van het ministerie van Buitenlandse Zaken. Er is van de gelegenheid gebruik gemaakt om een onderhoud te hebben met de heer Lodi Gyari, Speciaal Gezant van de Dalai Lama. </antwoord>
      <antwoord nummer="3">• Op Nederlands aandringen heeft de EU-troika in september een bezoek gebracht aan Tibet, waarbij indringende gesprekken zijn gevoerd met de locale autoriteiten – met name de vice-gouverneur, het bureau voor openbare veiligheid, het bureau voor etnische minderheden en het bureau voor onderwijs – over respect voor mensenrechten in Tibet. Daarnaast heeft de troika, onder leiding van de Nederlandse mensenrechtenambassadeur, bezoeken gebracht aan verschillende kloosters om zich een beeld te vormen van de situatie ten aanzien van godsdienstvrijheid in Tibet en heeft zij enkele projecten bezocht gericht op bevordering van de Tibetaanse cultuur en Tibetaans onderwijs. Ook de situatie in gevangenissen, in het bijzonder voor politieke gevangenen, werd aan de orde gesteld en de vrijlating van een aantal specifieke politieke gevangenen werd bepleit. • Tijdens de EU-China Mensenrechtendialoog in Peking op 24 september heeft de Nederlandse mensenrechtenambassadeur, als voorzitter van de EU-delegatie, aangedrongen op verzoening met de Dalai Lama en het vinden van een oplossing voor Tibet. Daarnaast heeft hij respect voor Tibetaanse culturele en religieuze rechten bepleit en de noodzaak onderstreept ook de Tibetanen zelf de vruchten te laten plukken van de sociaal-economische ontwikkeling van Tibet. • In verschillende contacten met Chinese autoriteiten tijdens het Nederlandse voorzitterschap van de EU is gesproken over politieke gevangenen, in het bijzonder over de Tibetaan Tenzin Delek Rinpoche. • Tijdens de EU-Chinatop op 8 december 2004 is de mensenrechtensituatie in China en in Tibet uitgebreid aan de orde geweest; er is bij China onder andere op aangedrongen de godsdienstvrijheid te respecteren. • Tijdens de bilaterale ontmoeting tussen MP Balkenende en de Chinese premier Wen Jiabao op 8 december 2004 heeft Nederland een oproep gedaan aan China om culturele en religieuze rechten van Tibetanen te respecteren. • Nederland heeft erop aangedrongen dat in de EU-verklaring over mensenrechtensituaties in de wereld tijdens de Mensenrechtencommissie in Genève een uitgebreide passage is uitgesproken over de mensenrechtensituatie in China. • Binnenkort wordt een Letter of Intent ondertekend, die de bestaande samenwerking op het gebied van bescherming van het cultureel erfgoed van Tibet versterkt. Hiervoor is reeds enkele jaren jaarlijks een bedrag van € 200.000 beschikbaar. </antwoord>
      <antwoord nummer="4">In de EU-discussie over de opheffing van het wapenembargo is de mensenrechtensituatie in China een van de aspecten die een rol spelen bij de besluitvorming. Hieronder valt ook de mensenrechtensituatie in Tibet. Voor wat betreft de territoriale aanspraken van China op Tibet, gaat de internationale gemeenschap (en dus ook de EU en Nederland) ervan uit dat Tibet als Autonome Regio deel uitmaakt van de Volksrepubliek China. </antwoord>
      <noten afkomstig="antwoord"/>
   </antwoorden>
</kvr>
