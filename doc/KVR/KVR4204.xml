<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de ziekenhuisvoorziening in Zeeuws-Vlaanderen. (Ingezonden 19 december 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4204
</item>
         <item attribuut="Inhoud">Vragen over o.a. het opheffen van 24-uurs acute zorg in het Antoniusziekenhuis te Oostburg.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Zeeland Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 525, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-01-14</item>
         <item attribuut="Datum_indiening">1996-12-19</item>
         <item attribuut="Document-id">KVR4204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1077" allpagenumbers="1077 1078" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="525" onderwerp="" indiendatum="1996-12-19">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-01-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Onderschrijft u in hoofdlijnen de conclusies van de zogenaamde commissie van wijze mannen over het toekomstig opheffen van de 24-uurs acute zorg in het Antoniusziekenhuis te Oostburg? <voetnoot nummer="1"/>
      </vraag>
      <vraag nummer="2">Houdt dit advies rekening met de slechte verbindingswegen en de slechte openbare vervoersvoorziening van Oostburg richting Terneuzen? </vraag>
      <vraag nummer="3">Houdt het advies rekening met de extra ambulancekosten, de door zorgverzekeraars te vergoeden reiskosten van patiënten en bezoekers en met de maatschappelijke kosten door de verschuiving van klinische zorg van Oostburg naar Terneuzen? </vraag>
      <vraag nummer="4">Is uitbreiding van het ziekenhuis De Honte in Terneuzen nodig om de patiënten uit het Antoniusziekenhuis op te vangen? Zo ja, wat zijn de financiële consequenties? </vraag>
      <vraag nummer="5">Op welke manier kan het opheffen van 24-uur acute opvang (spoedeisende hulp) zonder extra risico voor de bewoners van Oostburg en omgeving worden opgevangen? </vraag>
      <vraag nummer="6">Op welke manier houdt het advies rekening met de wensen van de plaatselijke bevolking? </vraag>
      <vraag nummer="7">Speelt gebrek aan bereidheid van de specialisten om in Oostburg te werken een rol bij de reeds plaatsgevonden verschuiving van specialistische zorg van Oostburg naar Terneuzen en bij de mogelijkheden tot openhouden van het Antoniusziekenhuis? Zo ja, wat kunt u hieraan doen? </vraag>
      <vraag nummer="8">Wat zouden de financiële consequenties zijn van het openhouden van de 24-uurs acute-hulp in het Antoniusziekenhuis en bent u bereid dit te overwegen? </vraag>
      <vraag nummer="9">Is de uitspraak van gedeputeerde De Kok waar, dat elders in het land gelijksoortige ontwikkelingen spelen wat betreft overheveling van klinische zorg naar een hoofdlocatie? Zo ja, waar? </vraag>
      <noten afkomstig="vraag">
         <noot nummer="1" datum="1996-12-17" bron="De Stem">De Stem, 17 december 1996</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van de leden Oudkerk en Middel, ingezonden 5 december 1996 </toelichting>
   <antwoorden aantal="9">
      <antwoord nummer="1">Zoals ik reeds in de beantwoording van de vragen van de leden Oudkerk en Middel heb aangegeven onderschrijf ik in hoofdlijnen de conclusies van de commissie «Beoordeling Ziekenhuissituatie Zeeuwsch-Vlaanderen 1996» met betrekking tot het opheffen van de 24-uurs acute zorg in het Antonius ziekenhuis te Oostburg. </antwoord>
      <antwoord nummer="2">Ja, in het advies wordt erop gewezen dat het onder andere vanuit maatschappelijke overwegingen en uit een oogpunt van toegankelijkheid en bereikbaarheid noodzakelijk is een klinische voorziening met een medische verblijfsfunctie in West-Zeeuwsch-Vlaanderen overeind te houden. De lijn die deze commissie daarmee over ogen heeft gehad is om de lichte vorm van ziekenhuiszorg zo gedeconcentreerd en verantwoord mogelijk op de drie locaties aan te blijven bieden. </antwoord>
      <antwoord nummer="3">In het advies is daar niet uitputtend op ingegaan. Genoemde commissie heeft bezien op welke wijze met de beschikbare middelen en manskracht een verantwoord zorgaanbod voor de totale regio Zeeuwsch-Vlaanderen voor de eerstkomende 10 jaar gestalte kan krijgen, waarbij zij tevens heeft vastgesteld dat de marge tussen het minimaal wenselijke en maximaal haalbare smal is. Met de functie polikliniek, planbare zorg en een hotel-functie op de locatie Antonius ziekenhuis en handhaving van de bestaande voorzieningen in Terneuzen en Hulst moet het volgens deze commissie mogelijk zijn in de toekomst duurzaam adequate ziekenhuiszorg te leveren. Deze keuze is volgens deze commissie financieel, kwalitatief en organisatorisch (medisch en verpleegkundig) verantwoord te realiseren. Met de maatschappelijke kosten heeft de commissie door de keuze zoals verwoord in het antwoord op vraag 2 rekening gehouden. </antwoord>
      <antwoord nummer="4">In bepaalde opzichten is aanpassing van de locatie De Honte noodzakelijk, onder andere in verband met de overplaatsing van de intensive care capaciteit van Oostburg naar Terneuzen. Ik heb begrepen dat de directie van de ziekenhuisgroep momenteel plannen in voorbereiding heeft om de opvang mogelijk te maken. </antwoord>
      <antwoord nummer="5">Vanuit West-Zeeuwsch-Vlaanderen worden patiënten met acute problematiek vaak nu al direct vervoerd naar de locatie te Terneuzen of – afhankelijk van de toestand van de patiënt – naar het algemeen ziekenhuis St. Jan Brugge te Brugge. De commissie ziet overigens in verband met het wegvallen van de spoedeisende hulp in het Antonius ziekenhuis te Oostburg een belangrijke rol weggelegd voor de huisartsen en de ambulancedienst, waarbij goede onderlinge afspraken tussen hulpverleners van belang zijn. Bovendien ziet de commissie het als een vereiste dat de kennis en vaardigheden van het ambulancepersoneel systematisch op peil gehouden worden, terwijl een adequate toerusting van de ambulances eveneens als een gegeven wordt beschouwd. Ik onderschrijf dit. </antwoord>
      <antwoord nummer="6">Zoals reeds onder 3 is aangegeven geeft het advies aan dat de marge tussen het minimaal noodzakelijke en het maximaal mogelijke niet groot is. Handhaving van de locatie Antonius als volwaardig basisziekenhuis, waarbij opvangmogelijkheden voor acute problematiek worden geboden, valt volgens de commissie organisatorisch, financieel en uit logistiek oogpunt niet te realiseren. Met het kiezen voor deze variant zou de druk op de totale ziekenhuisorganisatie om ten behoeve van heel Zeeuwsch-Vlaanderen doelmatige ziekenhuiszorg te leveren, te groot worden, waardoor een bedreiging voor de gehele ziekenhuisgroep zou ontstaan. Vanuit die overtuiging heeft naar mijn idee de commissie gezocht naar een modus, waarbij de gehele Zeeuwsch-Vlaamse bevolking in de toekomst verzekerd kan zijn verantwoorde ziekenhuiszorg. </antwoord>
      <antwoord nummer="7">Het is een gegeven dat medisch-specialisten in de achterliggende jaren steeds meer in teamverband zijn gaan functioneren. Was vroeger de medisch specialist in vele gevallen zeker in kleinere ziekenhuisorganisaties – als solist werkzaam, in de achterliggende tijd is in dat opzicht veel veranderd en heeft het solistenwerk plaats gemaakt voor intercollegiaal samenwerken. Door deze ontwikkeling staan de kleinere ziekenhuislocaties – waar doorgaans niet alle specialismen op locatie (binnen korte tijd) aanwezig (kunnen) zijn – onder druk. In mijn brief aan de Tweede Kamer van 12 juli 1996 inzake het standpunt kleinere ziekenhuizen heb ik, op deze ontwikkelingen gewezen. Het antwoord op de vraag of er sprake is van gebrek aan bereidheid om op de (kleine) locatie Oostburg te werken en vooral terug te leiden zijn tot deze ontwikkeling in de ziekenhuissector. </antwoord>
      <antwoord nummer="8">Door de commissie is in een afzonderlijke (bij dit rapport behorende) bijlage berekend dat de kosten voor het openhouden van de 24-uurs-acute hulp ruim f 1 miljoen op jaarbasis bedragen. Echter, het financiële aspect in deze staat niet voorop. In mijn vorige antwoorden heb ik reeds aangegeven dat ook andere, met name de kwalitatieve en organisatorische aspecten een rol spelen. </antwoord>
      <antwoord nummer="9">Ja, in het advies wordt terzake een aantal voorbeelden genoemd: Alphen aan de Rijn, Deurne, Harlingen, Kampen, Waalwijk, Voorburg en IJmuiden. Ik heb begrepen dat gedeputeerde De Kok in zijn uitspraak in de Stem van 17 december j.l. hierop heeft gedoeld. </antwoord>
      <noten afkomstig="antwoord"/>
   </antwoorden>
</kvr>
