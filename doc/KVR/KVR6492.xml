<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over een gedeeltelijk vertrek van Nederlandse vliegmaatschappijen van Schiphol. (Ingezonden 29 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6492
</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Schiphol</item>
         <item attribuut="Vindplaats">Kamervragen met antwoord 1997-1998, nr. 700, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1998-02-12</item>
         <item attribuut="Datum_indiening">1998-01-29</item>
         <item attribuut="Document-id">KVR6492</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1425" allpagenumbers="1425 1426" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6492" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="700" onderwerp="" indiendatum="1998-01-29">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1998-02-12">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht dat KLM, Transavia, Martinair en Air Holland de mogelijkheden nagaan van een gedeeltelijk vertrek van Schiphol naar luchthavens in de buurlanden en elders in Europa? <voetnoot nummer="1"/>
      </vraag>
      <vraag nummer="2">Kunt u uiteenzetten welke gevolgen deze maatschappijen ondervinden van de toepassing van slotallocatie op Schiphol? </vraag>
      <vraag nummer="3">Welke gevolgen heeft de mogelijke verplaatsing van activiteiten naar het buitenland voor de werkgelegenheid op Schiphol die het afgelopen jaar nog meer dan gemiddeld was gestegen? </vraag>
      <vraag nummer="4">Ziet u mogelijkheden om deze verplaatsing van activiteiten tegen te houden? Zo ja, welke? </vraag>
      <vraag nummer="5">Bent u van mening dat Nederlandse maatschappijen een zekere mate van voorkeursbehandeling dienen te krijgen? Welke mogelijkheden en/of onmogelijkheden ziet u daartoe? </vraag>
      <noten afkomstig="vraag">
         <noot nummer="1">Telegraaf januari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Slotallocatie is een instrument om de schaarse capaciteit binnen de geluidsgrenzen op Schiphol op een objectieve en doorzichtige manier te verdelen, op grond van internationale regelgeving en richtlijnen in EU- en IATA-kader. Een belangrijk principe in dat kader is de zgn. «grandfather»-regel. Dat houdt in dat een maatschappij in principe minimaal de slots krijgt toegewezen voor een nieuw zomer- of winterseizoen die deze maatschappij ook in het vorige zomer- respectievelijk winterseizoen heeft gebruikt. De na toepassing van die regel nog overblijvende slots worden verdeeld over bestaande maatschappijen die willen uitbreiden en nieuwkomers. Op grond van het Gebruiksplan voor Schiphol kunnen in 1998 360000 vliegtuigbewegingen worden toegelaten. De marktvraag bedraagt echter ca. 420000 bewegingen. Binnen dat jaartotaal van 360000 bewegingen zijn 204400 slots beschikbaar voor het zomerseizoen van 1998. Die hoeveelheid voor het zomerseizoen is niet voldoende om alle claims op historische slots te honoreren. Een ongeschreven internationale regel is dat in een dergelijk geval de «home-carriers», dus de Nederlandse maatschappijen, historische slots moeten inleveren en dus minder vluchten kunnen uitvoeren dan in dat vorige seizoen. Het gaat daarbij om ca. 9000 slots. Daarnaast kunnen zowel de Nederlandse als buitenlandse maatschappijen het aantal vluchten naar, via en vanaf Schiphol niet uitbreiden. </antwoord>
      <antwoord nummer="3">Wanneer geen verdere groei op Schiphol mogelijk is heeft dat nadelige effecten voor de mainportpositie van Schiphol en voor de concurrentiepositie van de Nederlandse luchtvaartsector. Dit kan in directe zin leiden tot een totaal werkgelegenheidsverlies van 10000 à 15000 arbeidsplaatsen en een productieverlies van 1 à 1,5 miljard gulden in 2003 (cumulatief) t.o.v. ongerestricteerde groei. Deze cijfers zijn indicatief. Het economisch verlies zal vrijwel geheel neerslaan in de regio Amsterdam. Bij het genoemde verlies zal het naar verwachting ook om laag geschoolde arbeid gaan. Tevens kan op termijn sprake zijn van afname van de economische potentie en verzwakking van de economische structuur. Dat draagt ertoe bij dat de regio een veel minder aantrekkelijke vestigingsplaats voor buitenlandse bedrijven wordt. </antwoord>
      <antwoord nummer="4">Een vergroting van de capaciteit binnen verantwoorde milieugrenzen zou uiteraard verplaatsing van activiteiten kunnen voorkomen. Zoals u bekend is, worden daartoe thans de mogelijkheden bezien. De Nederlandse regionale luchthavens kunnen vanwege hun beperkte capaciteit slechts in zeer beperkte mate een alternatief bieden, zeker voor wat betreft lange afstandsvluchten en het opzetten van netwerken. Verplaatsing van activiteiten naar het buitenland zal dan ook niet te voorkomen zijn ingeval Schiphol geen groeimogelijkheden biedt. Overigens moet wel worden vermeld dat de mogelijkheden voor operaties vanaf buitenlandse luchthavens voor Nederlandse maatschappijen beperkt zijn. In het kader van het wereldwijde systeem van bilaterale luchtvaartverdragen mag doorgaans alleen worden gevlogen door maatschappijen uit de twee betrokken landen en tevens vaak alleen vanaf de luchthavens in die landen. Alleen voor vluchten binnen de geliberaliseerde EU-markt gelden voor wat dit betreft geen restricties. De expansiemogelijkheden voor de Nederlandse maatschappijen blijven de komende jaren dus nauw verbonden met de groeimogelijkheden voor Schiphol. </antwoord>
      <antwoord nummer="5">De internationale regelgeving, met name de EU-regels van het liberalisatiepakket staan niet toe om nationale maatschappijen een voorkeursbehandeling te geven. Ook zou dit op gespannen voet staan met onze verplichtingen op grond van bilaterale luchtvaartverdragen en daardoor tot luchtvaartpolitieke repercussies kunnen leiden. </antwoord>
      <noten afkomstig="antwoord"/>
   </antwoorden>
</kvr>
