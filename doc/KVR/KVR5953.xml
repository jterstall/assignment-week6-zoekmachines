<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over het regionaal gedoogbeleid. (Ingezonden 3 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5953
</item>
         <item attribuut="Inhoud">Vragen over het al dan niet openen van een coffeeshop in Bodegraven.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugs</item>
         <item attribuut="Vindplaats">Kamervragen met antwoord 1997-1998, nr. 245, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-11-05</item>
         <item attribuut="Datum_indiening">1997-10-03</item>
         <item attribuut="Document-id">KVR5953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="497" allpagenumbers="497 498" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5953" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="245" onderwerp="" indiendatum="1997-10-3">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1997-11-5">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken en de staatssecretaris van Binnenlandse Zaken, dhr</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de uitspraak van een officier van justitie bij het parket te Den Haag, dat indien Bodegraven niet mee zou doen aan het regionale gedoogbeleid het «vogelvrij» zou worden verklaard? <voetnoot nummer="1"/>
      </vraag>
      <vraag nummer="2">Is het een gebruikelijke gang van zaken om gemeenten, door ze «vogelvrij» te verklaren, feitelijk te dwingen een coffeeshop te openen? </vraag>
      <vraag nummer="3">Komen besluiten in de lokale driehoeken tot stand na instemming van alle gemeenten, of wordt, na overeenstemming met de korpsbeheerder en de korpschef, een afspraak aan de andere gemeenten meegedeeld, met genoemde consequentie indien men niet meewerkt aan de uitvoering? </vraag>
      <vraag nummer="4">Hoe verklaart u in dit licht de uitspraak van de burgemeester van Bodegraven: «Als gemeente beschikken we over de mogelijkheid om de deur dicht te houden, maar met de recente uitspraken van het OM wil ik niet instaan voor de consequenties.»? </vraag>
      <vraag nummer="5">Hoe verhoudt de stellingname van het OM te Den Haag zich met de uitspraak van de voorzitter van de Afdeling Bestuursrechtspraak van de Raad van State van 30 oktober 1996 (AB 1997, nr. 85) die een gemeentelijk 0-optiebeleid aanvaardbaar acht? </vraag>
      <noten afkomstig="vraag">
         <noot nummer="1" datum="1997-09-25" bron="Bodegraafs nieuwsblad">Bodegraafs nieuwsblad, 25 september 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 4">In het regionaal College van de politieregio Hollands Midden heeft de hoofdofficier van justitie naast alle burgemeesters van de regio zitting. De korpschef van de regio neemt aan de vergaderingen van het regionaal college deel. Op 14 februari 1997 heeft voornoemd college een kaderbeleid ten aanzien van coffeeshops vastgesteld. Dit beleid wordt thans voorgelegd aan de betrokken gemeenteraden. Doel van het beleid is te komen tot een maximum aantal coffeeshops in de regio (23) en deze redelijk over de regio te spreiden. Om tot een redelijke spreiding te komen heeft een aantal burgemeesters waaronder die van Bodegraven, afgesproken eerst in het district waar hun gemeenten deel van uitmaken, tot een lokale behoefte-analyse te komen voordat wordt besloten of en waar een eventuele coffeeshop gedoogd zal gaan worden. De resultaten van dat onderzoek zijn nog niet bekend. Indien de gemeenteraad van Bodegraven op basis van de uitkomsten van deze lokale behoefte-analyse tot een nulbeleid zou besluiten dan zal over de bestuurlijke en strafrechtelijke handhaving hiervan in het districtelijke driehoeksoverleg gesproken dienen te worden. </antwoord>
      <antwoord nummer="3">De burgemeester en de officier van justitie oefenen het gezag uit over het territoriaal onderdeel van de politie en overleggen, samen met het hoofd van het territoriaal onderdeel van het regionale politiekorps, over de taakuitoefening van de politie op lokaal niveau (artikel 14 Politiewet 1993). In het regionale driehoeksoverleg, oefenen de korpsbeheerders en hoofdofficier van justitie tezamen met de korpschef het beheer uit over het regionale politiekorps voor de gehele regio waarbij de belangen van alle gemeenten gelijkelijk worden behartigd. Het regionale college stelt het beleid voor de regio vast, maar treedt daarbij uiteraard niet in bevoegdheden die zijn voorbehouden aan andere organen, zoals de gemeenteraden. </antwoord>
      <antwoord nummer="5">Het in het regionale college vastgestelde beleid ten aanzien van coffeeshops is in september van dit jaar in de gemeenteraad van Bodegraven aan de orde geweest. Zoals in deze regio te doen gebruikelijk, was daarbij een officier van justitie aanwezig om de positie van het OM toe te lichten. De officier van justitie heeft aangegeven dat het de gemeente Bodegraven vrij staat te besluiten geen coffeeshop toe te staan. Conform de richtlijn van het openbaar ministerie zal, indien de gemeenteraad van Bodegraven eenzijdig zou besluiten tot een nulbeleid, door het openbaar ministerie tegen een eventueel toch in die gemeente te vestigen coffeeshop worden opgetreden, indien de AHOJ-G criteria worden overtreden. </antwoord>
      <noten afkomstig="antwoord"/>
   </antwoorden>
</kvr>
