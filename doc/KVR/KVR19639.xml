<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de ministers van Binnenlandse Zaken en Koninkrijksrelaties, van Justitie en van Buitenlandse Zaken over de mogelijke financiering van de Al-Tawheed moskee in Amsterdam. (Ingezonden 21 januari 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19639
</item>
         <item attribuut="Inhoud">Vragen over het kunnen sluiten van de Al-Tawheed moskee (en de daaraan verbonden school As-Siddieq) nu uit de media blijkt dat de Saoedische sheikh Al-Aqueel nog steeds invloed heeft op de moskee.</item>
         <item attribuut="Rubriek">Basisonderwijs (Overig) Criminaliteit en openbare orde (Veiligheid) Cultuur en taal (Overig) Internationale betrekkingen (Overig)</item>
         <item attribuut="Trefwoorden">Bijzonder onderwijs Godsdiensten Terrorisme</item>
         <item attribuut="Vindplaats">Kamervragen met antwoord 2003-2004, nr. 969, Tweede Kamer</item>
         <item attribuut="Vraagnr_bij_indiening">2030406590</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2004-03-03</item>
         <item attribuut="Datum_indiening">2004-01-21</item>
         <item attribuut="Document-id">KVR19639</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2053" allpagenumbers="2053 2054" vetnummer="2030406590" code="0304tkkvr969" lopendefooter="Tweede Kamer, vergaderjaar 2003–2004, Aanhangsel" filenaam="KVR19639" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="969" onderwerp="" indiendatum="2004-01-21">
         <vrager partij="VVD" oorsprong="parlement">Wilders</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-03-3">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het artikel «Mokumse imam omarmt Al-Qaeda-sjeik»? <voetnoot nummer="1"/>
      </vraag>
      <vraag nummer="2">Is het waar dat de (van afkomst) Saoedische sheikh Al-Aqeel nog steeds een belangrijke rol speelt in de moskee-complex in de Amsterdamse Jan Hansenstraat (met als belangrijkste onderdeel de reeds herhaaldelijk in opspraak gekomen Al-Tawheed-moskee)? Wat is uw oordeel daarover? </vraag>
      <vraag nummer="3">Is Al-Aqeel nog steeds hypotheekhouder van de Al-Tawhweed-moskee? Zal hij dat blijven, ook nu hij is verwijderd uit het bestuur van de moskee? Is hij inderdaad recentelijk teruggetreden als bestuurder van de moskee? Betekent het feit dat hij hypotheekhouder blijft van de moskee en dat de woordvoerders van de moskee nog steeds een groot respect voor hem tonen en openlijk twijfel uitspreken over beschuldigingen aan zijn adres, dat Al-Aqeel sowieso invloed blijft uitoefenen op de gang van zaken in het moskee-complex? Blijft Al-Aqeel voorlopig ook als bestuurder van Al-Haramain ingeschreven op het adres van de moskee? Wat is uw oordeel over dit alles? </vraag>
      <vraag nummer="4">Heeft het Saoedische dictatoriale regime inmiddels (met succes) druk uitgeoefend op twee topfunctionarissen van Al-Haramain, nl. sheikh Kadi en de reeds genoemde sheikh Al-Aqeel, om uit Saoedi-Arabië te vertrekken? Hoe belangrijk was de rol van deze twee sheikhs in de organisatie Al-Haramain? Wat zegt deze ontwikkeling over het type activiteiten dat beide heren hebben ondernomen? </vraag>
      <vraag nummer="5">Welke relevante informatie over Al-Haramain en over de topfunctionarissen sheikh Kadi en sheikh Al-Aqeel zijn tot nu toe naar voren gekomen in het proces dat in de Verenigde Staten namens families van de slachtoffers van 11 september 2001 tegen financiers van Al-Qa’ida is aangespannen? </vraag>
      <vraag nummer="6">Is de genoemde sheikh Al-Aqeel inmiddels in verband gebracht met een terreurcel die actief was in de mede door hem gefinancierde moskee Al-Nur in Berlijn? Wat was zijn rol daarbij en welke aanwijzingen zijn er voor terroristische activiteiten? Wat is uwoordeel daarover? </vraag>
      <vraag nummer="7" voetnoot="2">Zijn de steeds opnieuwopduikende gegevens over de rol die de organisatie Al-Haramain speelt bij het bevorderen van moslim-radicalisme inmiddels geen aanleiding voor de regering om haar opvatting dat «plaatsing van de gehele Al-Haramain-organisatie op de VN-lijst op dit moment niet aan de orde (is)» te herzien? <voetnoot nummer="2"/>Hoeveel gegevens over kwalijke aspecten betreffende de Al-Haramain-organisatie moeten nog in de publiciteit komen voordat de regering haar mening daarover zal herzien? Is de regering bereid thans enige daadkracht te tonen terzake? </vraag>
      <vraag nummer="8">Hoeveel gegevens over radicalisme in de Amsterdamse al-Tawheed moskee en over uiterst bedenkelijke en verwerpelijke invloeden die op die moskee (en de daaraan verbonden school As-Siddieq) worden uitgeoefend, moeten nog in de publiciteit komen voordat de regering overgaat tot de sluiting van deze moskee resp. van deze school? Is de regering bereid ook hier nu eindelijk eens bestuurlijke daadkracht en politiek lef te tonen? </vraag>
      <vraag nummer="9">Bent u bereid deze vragen vóór het Algemeen Overleg over terrorisme op 11 februari 2004 te beantwoorden? </vraag>
      <noten afkomstig="vraag">
         <noot nummer="1" datum="2004-01-17" bron="De Telegraaf">De Telegraaf, 17 januari 2004</noot>
         <noot nummer="2" documenttype="Kamervragen" documentnummer="105" documentjaargang="2003-2004">Aanhangsel Handelingen, nr. 105, vergaderjaar 2003–2004.</noot>
      </noten>
   </vragen>
   <antwoorden aantal="9">
      <antwoord nummer="1">Ja, van dit artikel heb ik kennisgenomen. In algemene zin merk ik ten aanzien van (de antwoorden op) onderstaande vragen op dat over het actueel kennisniveau, bronnen en werkwijze van de AIVD publiekelijk geen mededeling kan worden gedaan. Derhalve moet worden volstaan met de constateringen, zoals hieronder aangegeven. </antwoord>
      <antwoord nummer="2">Sheikh Aqeel al-Aqeel is, blijkens informatie van de Kamer van Koophandel, als bestuurslid betrokken geweest bij de stichting El Tawheed en Al Haramain Humanitarian Aid te Amsterdam. Deze formele aanstelling geeft niet direct een beeld over zijn materiële bemoeienis met beide stichtingen. Aqeel al-Aqeel maakt sinds begin 2004 geen deel meer uit van het bestuur van El Tawheed, maar nog wel van de stichting Al Haramain Humanitarian Aid. </antwoord>
      <antwoord nummer="3">Aqeel al-Aqeel maakt, zoals reeds aangegeven in de vorige beantwoording, sinds 2004 geen deel meer uit van het bestuur van de Al Tawheed, maar nog wel van de stichting Al Haramain Humanitarian Aid. Deze stichting is op hetzelfde adres ingeschreven als de stichting El Tawheed. Aqeel al-Aqeel heeft publiekelijk verklaard nog steeds hypotheekhouder te zijn. Het verschaffen van een lening impliceert niet noodzakelijkerwijs dat Aqeel al-Aqeel invloed uitoefent op de gang van zaken binnen de moskee. </antwoord>
      <antwoord nummer="4">Aqeel al-Aqeel en Al Kadi waren lid van de Raad van Bestuur van Al Haramain. De persberichten over het ontslag van Aqeel al-Aqeel wijzen op zijn mogelijke betrokkenheid bij het doorstarten van de verboden en gesloten afdeling van Al Haramain in Bosnië. De reden voor het vertrek van Al-Kadi uit deze Raad van Bestuur is mij onbekend. </antwoord>
      <antwoord nummer="5">De aanklacht in het proces, dat overigens nog niet is gestart, is op het internet gepubliceerd (http://findlaw.com/CNN/doc/terrorism/ burnettba8150 2cmp.pdf). De regering heeft geen (verder) inzicht in het verloop van het door de vragensteller genoemde proces, nu het hier gaat om een civiele procedure waarin bewijsstukken in eerste instantie alleen worden uitgewisseld tussen de betrokken private partijen. </antwoord>
      <antwoord nummer="6">In de beschikbare open bronnen (bijvoorbeeld http://www.general bundesanwalt.de, www.taz.de, www.br-online.de) wordt een relatie tussen de sheikh en de moskee gesuggereerd maar de berichtgeving is niet eenduidig. Voorts blijkt uit open bronnen niets van een verbinding tussen de sheikh en de door u genoemde terreurcel. Voor wat betreft de vermeende rol van Al-Aqeel in de terreurcel die mogelijk actief was in de moskee Al-Nur in Berlijn doet de regering, nu het hier Duitse operationele aangelegenheden betreft, geen mededelingen </antwoord>
      <antwoord nummer="7">Tot op dit moment beschikt de regering niet over aanwijzingen die aanleiding geven tot het pleiten door Nederland voor plaatsing van de gehele Al-Haramain organisatie op de VN-sanctielijst behorende bij de Veiligheidsraadresolutie 1267/1390 (betreft: beperkende maatregelen tegen Osama bin Laden, de Al Qaida organisatie, de Taliban en daarmee verbonden personen, groepen, ondernemingen of entiteiten). De regering is verheugd dat de Saoedische regering de afgelopen tijd haar toezicht op charitatieve geldstromen en op de betrokken liefdadige en zendingsorganisaties heeft verbeterd. Nederland houdt niettemin de ontwikkelingen rondom mogelijke terrorisme-ondersteunende entiteiten – nationaal en internationaal – nauwgezet bij, ook ten aanzien van Al Haramain. Overigens zij vermeld dat plaatsing van personen en organisaties op de sanctielijst bij de Veiligheidsraadresoluties 1267/1390 geschiedt door het bijbehorende VN-sanctiecomite. Dit comité bestaat uit de leden van de Veiligheidsraad. Nederland heeft geen directe invloed op de besluitvorming in dit VN-sanctiecomite. De EU implementeert de lijst van het VN-sanctiecomite via EU-verordening 881/2003 GBVB, die directe werking heeft in alle EU-lidstaten. Met een gebrek aan daadkracht heeft dit alles niets van doen. </antwoord>
      <antwoord nummer="8">Sluiting van een moskee of school is niet alleen een zaak van bestuurlijke daadkracht, maar ook van juridische en bestuurlijke zorgvuldigheid. Voor de beantwoording van uw vraag naar de mogelijkheden om tot sluiting van een moskee over te gaan, verwijs ik naar de eerder door u gestelde vragen over de Al Fourkaan Moskee in Eindhoven (Aanhangsel Handelingen nr. 1462, vergaderjaar 2003–2004). Voorts verwijs ik naar de brief van mijn ambtsgenoot van Justitie aan de Tweede Kamer, 10 februari 2004 over de civielrechtelijke ontbinding van kerkgenootschappen (Kamerstuk 27 925, nr. 115). </antwoord>
      <antwoord nummer="9">Inmiddels is het Algemeen Overleg over terrorisme verschoven naar 11 maart 2004. </antwoord>
      <noten afkomstig="antwoord"/>
   </antwoorden>
</kvr>
