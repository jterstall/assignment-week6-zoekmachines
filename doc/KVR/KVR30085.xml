<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessels en Van Vroonhoven-Kok (beiden CDA) aan de ministers van Onderwijs, Cultuur en Wetenschap en van Verkeer en Waterstaat over het plaatsen op de monumentenlijst van de Gemeenteflat langs de A2 in Maastricht. (Ingezonden 17 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30085
</item>
         <item attribuut="Inhoud">Voor het ondertunnelen van de A2 in Maastricht wordt de Gemeenteflat langs de snelweg gesloopt. Nu blijkt dat de flat door de minister van OCW op de monumentenlijst is geplaatst.</item>
         <item attribuut="Rubriek">Cultuur en taal (Monumenten)</item>
         <item attribuut="Trefwoorden">Monumenten</item>
         <item attribuut="Vindplaats">Kamervragen met antwoord 2007-2008, nr. 609, Tweede Kamer</item>
         <item attribuut="Vraagnr_bij_indiening">2070802770</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Hessels Van Vroonhoven-Kok</persoon>
         </item>
         <item attribuut="Datum_reaktie">2007-11-09</item>
         <item attribuut="Datum_indiening">2007-10-17</item>
         <item attribuut="Document-id">KVR30085</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1303" allpagenumbers="1303 1304" vetnummer="2070802770" code="0708tkkvr609" lopendefooter="Tweede Kamer, vergaderjaar 2007–2008, Aanhangsel" filenaam="KVR30085" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="609" onderwerp="" indiendatum="2007-10-17">
         <vrager partij="CDA" oorsprong="parlement">Hessels Van Vroonhoven-Kok</vrager>
         <vraagt-aan>de ministers van Onderwijs, Cultuur en Wetenschap en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-11-9">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de reacties in Maastricht op het plaatsen op de monumentenlijst van de Gemeenteflat langs de A2 in Maastricht? <voetnoot nummer="1"/>
      </vraag>
      <vraag nummer="2">Kan de minister van Onderwijs, Cultuur en Wetenschap aangeven wat de beweegredenen zijn om deze flat op de monumentenlijst te plaatsen terwijl deze ter uitvoering van bestaand kabinetsbeleid, te weten de aanleg van een tunnel onder de A2, gesloopt moet worden? </vraag>
      <vraag nummer="3">Kan de minister van Verkeer en Waterstaat verduidelijken wat de plaatsing van de Gemeenteflat op de monumentenlijst betekent voor de realisatie van de ondertunneling van de A2 in Maastricht? Welke extra kosten voor de ondertunneling levert deze plaatsing op de monumentenlijst op? </vraag>
      <vraag nummer="4">Heeft er voorafgaand aan de beslissing om de Gemeenteflat langs de A2 in Maastricht op de monumentenlijst te plaatsen overleg plaatsgevonden tussen u beiden? Zo neen, waarom niet? </vraag>
      <noten afkomstig="vraag">
         <noot nummer="1">www.l1.nl, en radio en TV uitzendingen in Limburg</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Per 1 juli jl. is de Tijdelijke beleidsregel aanwijzing beschermde monumenten 2007 (Stcrt. 2007, 116) in werking getreden. Een onderdeel van deze beleidsregel vormt het voornemen om uit de bouwperiode 1940 tot en met 1958 een honderdtal waardevolle monumenten aan te wijzen. Inmiddels heb ik bekend gemaakt om welke monumenten gaat. Voor de goede orde wijs ik erop dat het hier gaat om een voornemen tot plaatsing, en niet om plaatsing zelf, zoals in de vraagstelling wordt gesuggereerd. De Gemeenteflat in Maastricht hoort – op inhoudelijke gronden – tot die lijst. Ik heb het voornemen om voor de gepresenteerde lijst van monumenten de monumentwettelijke procedures te starten die kunnen leiden tot aanwijzing. Voor de Gemeenteflat Maastricht moet ik overigens ook op andere gronden de monumentwettelijke procedures starten, omdat daarvoor reeds twee aanwijzingsverzoeken zijn ingediend, één van de Stichting Docomomo en één van de Stichting Basta. De procedure voorziet erin dat belanghebbenden hun mening over het voornemen kenbaar kunnen maken. Tevens zullen gemeenten, waaronder dus ook Maastricht, en de Raad voor Cultuur om advies gevraagd worden. Op basis van dit advies zal ik uiteindelijk besluiten welke monumenten op de lijst worden geplaatst. Dat de Gemeenteflat mogelijk gesloopt gaat worden, staat overigens niet haaks op het feit dat de flat is opgenomen op de lijst van wederopbouwmonumenten. Dit is op inhoudelijke gronden gebeurd en niet op basis van een afweging van alle in het geding zijnde belangen. </antwoord>
      <antwoord nummer="3">De monumentale waarde van de Gemeenteflat wordt al geruime tijd door de bij de ondertunneling van de A2 Maastricht betrokken partijen onderkend. Echter, op grond van huidige inzichten zijn de gemeente Maastricht en het Rijk van mening dat sloop niet uit te sluiten is. Gelet op de ligging van de Gemeenteflat binnen het plangebied, bemoeilijkt het behoud van de flat hetzij de bouw van een tunnel die aan de daaraan te stellen eisen voldoet, hetzij de invulling van de andere aan dit project te stellen eisen en wensen. In de in juni 2006 door het Rijk, gemeente Maastricht, gemeente Meerssen en Provincie Limburg getekende samenwerkingsovereenkomst is daarom met een eventuele sloop rekening gehouden. De vraagstelling aan de markt d.d. april 2007 sluit daarop aan. Bij de markt is de uitdaging neergelegd om binnen het beschikbare budget te komen met een plan waarin naast de eisen (zijnde de basisscope van het project) zoveel mogelijk wensen vervuld worden. Het behoud van monumenten en andere – in cultuurhistorisch opzicht – belangrijke gebouwen is één van de 14 wensen. Uiteindelijk gaat het in dit project echter om de integraliteit van het plan. Het winnende plan is het plan dat in zijn totaliteit het beste scoort. Er zullen daarbij keuzes gemaakt moeten worden omdat het gelet op het beschikbare budget onmogelijk is om aan alle wensen te voldoen. De kosten die mogelijk gemoeid zijn met behoud van de Gemeenteflat kunnen tot gevolg hebben dat andere, ook voor de ruimtelijke kwaliteit in het gebied belangrijke wensen, niet gehonoreerd kunnen worden. Of dit het geval zal zijn, en welke keuzen gemaakt moeten worden is nu nog niet bekend. Marktpartijen zijn op dit moment bezig met de planontwikkeling. </antwoord>
      <antwoord nummer="4">Voorafgaande aan de beslissing tot plaatsing op de lijst heeft overleg plaatsgevonden op ambtelijk niveau. </antwoord>
      <noten afkomstig="antwoord"/>
   </antwoorden>
</kvr>
