<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over illegale prostitutie in kapsalons. (Ingezonden 3 januari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30714
</item>
         <item attribuut="Inhoud">Vragen naar aanleiding van een bericht in Trouw van 22 december 2007 over illegale prostitutie in Haagse kapsalons. Indiener vraagt naar de stand van zaken omtrent de voorstellen van het kabinet om misstanden in de prostitutie aan te pakken en naar een kabinetsreactie op de evaluatie van de opheffing van het bordeelverbod.</item>
         <item attribuut="Rubriek">Bedrijfsleven en industrie (Midden- en kleinbedrijf) Strafrecht en strafprocesrecht (Misdrijven)</item>
         <item attribuut="Trefwoorden">Commerciële dienstverlening Delicten Prostitutie</item>
         <item attribuut="Vindplaats">Kamervragen met antwoord 2007-2008, nr. 1180, Tweede Kamer</item>
         <item attribuut="Vraagnr_bij_indiening">2070807580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2008-01-30</item>
         <item attribuut="Datum_indiening">2008-01-03</item>
         <item attribuut="Document-id">KVR30714</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2523" allpagenumbers="2523 2524" vetnummer="2070807580" code="0708tkkvr1180" lopendefooter="Tweede Kamer, vergaderjaar 2007–2008, Aanhangsel" filenaam="KVR30714" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1180" onderwerp="" indiendatum="2008-01-3">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-30">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel in Trouw over illegale prostitutie in kapsalons? <voetnoot nummer="1"/>
      </vraag>
      <vraag nummer="2">Klopt het dat er in Den Haag zeker zes Chinese kapsalons annex massagesalons zijn waar vrouwen illegale prostitutie aanbieden? Klopt het dat wekelijks in deze Haagse massage en kapsalons nieuwe meisjes verschijnen en weer verdwijnen en dat het hier vooral om Chinese, Indonesische en af en toe Marokkaanse meisjes gaat? </vraag>
      <vraag nummer="3">Klopt het dat in deze salons illegale prostitutie wordt bedreven? Klopt het dat onder de vrouwen die hier werken slachtoffers van mensenhandel zitten? Zo ja, wat vindt u daarvan? </vraag>
      <vraag nummer="4">Vinden deze praktijken alleen in Den Haag plaats of ook elders in het land? Zo ja, waar en om hoeveel bedrijven gaat het? Hoeveel illegale prostituees zijn hierbij betrokken? Hoeveel slachtoffers van mensenhandel zijn hierbij betrokken? Zo neen, bent u bereid een onderzoek in te stellen naar bedrijven die onder een valse dekmantel illegale prostitutie aanbieden? </vraag>
      <vraag nummer="5">Wat is uw mening over de constatering van de politie dat sinds het opheffen van het bordeelverbod alleen seksbedrijven met een vergunning onderworpen worden aan controles? Deelt u de mening dat illegale seksbedrijven hiermee de dans ontspringen en dat het hierdoor voor dergelijke bedrijven te makkelijk is om controles te vermijden? Zo ja, welke maatregelen gaat u nemen om de pakkans voor deze illegale praktijken te verhogen? </vraag>
      <vraag nummer="6">Wat vindt u van de uitspraak van de burgemeester van Amsterdam dat weinig terecht gekomen is van de doelstellingen van het opheffen van het bordeelverbod? </vraag>
      <vraag nummer="7">Wat is de stand van zaken met betrekking tot de voorstellen waarmee het kabinet zou komen om misstanden in de prostitutie aan te pakken? Waarom ligt er nog steeds geen kabinetsreactie op de evaluatie van het bordeelverbod terwijl de toezegging was deze eind jaar 2007 naar de Kamer toe te sturen? </vraag>
      <noten afkomstig="vraag">
         <noot nummer="1" datum="2007-12-22" bron="Trouw">Trouw, 22 december 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2 en 3">In Den Haag is een aantal Chinese kap- en/of massagesalons gevestigd. De politie controleert deze zaken in het kader van de toezichthoudende taak op de naleving van het gemeentelijk vergunningenstelsel en de regelgeving op het gebied van prostitutie en vreemdelingen. Daarnaast controleert de arbeidsinspectie ook de arbeidsomstandigheden in deze zaken. Tijdens deze controles is tot nu toe niet gebleken dat er wekelijks nieuwe meisjes verschijnen en weer verdwijnen. Naast deze controles wordt ook informatie verkregen op basis van meldingen. Ten aanzien van Chinese kapsalons in Den Haag zijn meldingen ontvangen bij het Fraude meldpunt in Den Haag en het Expertisecentrum Mensenhandel en Mensensmokkel. Op basis van deze meldingen, van onder meer prostitutie, is onder leiding van het Functioneel Parket door de SIOD in 2007 een aantal onderzoeken verricht naar tewerkstelling van illegalen in Chinese kapsalons in Den Haag. In één onderzoek was er aanleiding tot verdere opsporingsactiviteiten. Daarbij is geen bewijs gevonden voor illegale prostitutie. De overige onderzoeken gericht op de tewerkstelling van illegalen zijn stopgezet omdat de startinformatie niet kon worden bevestigd. Tot op heden zijn ten aanzien van de bedoelde kapsalons in Den Haag geen gevallen van illegale prostitutie of mensenhandel bekend. Bij de politie is ook anderszins niet gebleken van dergelijke praktijken, bijvoorbeeld in de vorm van getuigenverklaringen of aangiftes van slachtoffers. </antwoord>
      <antwoord nummer="4">Tot op heden zijn geen gevallen bekend waarbij sprake is van illegale prostitutie of mensenhandel bij de Chinese kap- en/of massagesalons. Zodra uit relevante signalen blijkt dat een bedrijf onder de dekmantel van een kapsalon illegale prostitutie aanbiedt en/of slachtoffers van mensenhandel werkzaam zijn binnen dit bedrijf, zal hiertegen opgetreden worden. </antwoord>
      <antwoord nummer="5" voetnoot="1">Uit de korpsmonitor komt inderdaad naar voren dat vooral de niet vergunde prostitutie-branche nog weinig wordt onderworpen aan controles. In de aan uw Kamer gezonden brief «Naar een veiliger samenleving» van 6 november 2007 <voetnoot nummer="1"/>is daarom reeds aangekondigd dat bij de voorbereiding van de kaderwet vergunningen prostitutie aandacht zal worden besteed aan het verbeteren van het vergunningenstelsel en het versterken van de handhaving en controle. Daarnaaast zullen alle partners die een handhavende functie hebben binnen de prostitutie-branche extra inspanningen plegen, zowel individueel als in de vorm van integrale handhaving. </antwoord>
      <antwoord nummer="6" voetnoot="2">Voor het antwoord op deze vraag verwijs ik naar het antwoord gegeven op vraag 1 van de door het lid Van der Staaij (SGP) op 24 september 2007 gestelde vragen <voetnoot nummer="2"/>en de aan uw Kamer gezonden brief «Naar een veiliger samenleving». </antwoord>
      <antwoord nummer="7">De kaderwet vergunningen prostitutie wordt momenteel in samenwerking met mij voorbereid door mijn collega van Binnenlandse Zaken en Koninkrijksrelaties. Eind 2007 heeft een eerste inventarisatie van de mogelijkheden met betrekking tot de kaderwet plaatsgevonden. Bij de opstelling van het wetsvoorstel zal ook aandacht worden besteed aan de mogelijkheden tot versterking van controle en handhaving. De planning is dat het wetsvoorstel voor het eind van 2008 naar uw Kamer gestuurd zal worden. Bij dit wetsvoorstel worden de uitkomsten van de tweede evaluatie van de opheffing van het bordeelverbod meegenomen. Een kabinetsreactie op deze evaluatie is opgenomen in de aan uw Kamer gezonden brief «Naar een veiliger samenleving». </antwoord>
      <noten afkomstig="antwoord">
         <noot nummer="1">Kamerstukken II 2006–2007, 28684, nr. 119 (Naar een veiliger samenleving)</noot>
         <noot nummer="2">Tweede Kamer, vergaderjaar 2007–2008, Aanhangsel van de handelingen, nr. 555</noot>
      </noten>
   </antwoorden>
</kvr>
