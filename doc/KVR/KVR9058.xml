<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) aan de staatssecretaris van Binnenlandse Zaken en Koninkrijksrelaties over criminaliteit op St. Maarten. (Ingezonden 3 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9058
</item>
         <item attribuut="Inhoud">Betreft erstige gewelddaden, in het bijzonder gericht tegen Europese Nederlanders.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid)</item>
         <item attribuut="Trefwoorden">Criminaliteitsbestrijding Sint Maarten Slachtoffers van delicten</item>
         <item attribuut="Vindplaats">Kamervragen met antwoord 1998-1999, nr. 1097, Tweede Kamer</item>
         <item attribuut="Vraagnr_bij_indiening">2989908740</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1999-04-01</item>
         <item attribuut="Datum_indiening">1999-03-03</item>
         <item attribuut="Document-id">KVR9058</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2247" allpagenumbers="2247 2248" vetnummer="2989908740" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9058" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1097" onderwerp="" indiendatum="1999-03-3">
         <vrager partij="GPV" oorsprong="parlement">Van Middelkoop</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-04-1">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is er op St. Maarten de laatste maanden sprake van een toename van ernstige gewelddaden in het bijzonder gericht tegen de Europese Nederlanders? Om hoeveel slachtoffers gaat het inmiddels? </vraag>
      <vraag nummer="2">Is de oorzaak van deze toename van criminaliteit bekend? </vraag>
      <vraag nummer="3">Ervaren betrokkenen dit als een structurele bedreiging van hun veiligheid? </vraag>
      <vraag nummer="4">Ziet men zich gedwongen particuliere beveiligingsdiensten in te schakelen? </vraag>
      <vraag nummer="5">Is de politie op St. Maarten voldoende in staat genoemde criminaliteit te bestrijden en de veiligheid van personen te garanderen? Indien niet, is dit dan aanleiding enigerlei vorm van bijstand te verlenen? </vraag>
      <vraag nummer="6">Hebben u inmiddels signalen bereikt dat in het bijzonder Europese Nederlanders zich ernstig zorgen maken over hun veiligheid? </vraag>
      <vraag nummer="7">Wat is uw algemene oordeel over de veiligheidssituatie op St. Maarten? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De overvallen zijn niet gericht tegen Europese Nederlanders maar gericht tegen bewoners van de wat luxere wijken van Sint Maarten. In die wijken wonen lokale inwoners van Sint Maarten, uit het buitenland afkomstige inwoners, alsmede de meeste door Nederland uitgezonden zogenaamde «technische bijstanders». Het gaat thans om in totaal achttien slachtoffers van overvallen, gerekend vanaf december 1998. Negen Antillianen en negen Europese Nederlanders. Van de achttien slachtoffers zijn er vier gewond geraakt (drie Sint Maartenaren en een Europese Nederlander). Onder de achttien slachtoffers van overvallen viel één dode te betreuren. Het betreft een Nederlandse «technische bijstander», die op het terras van zijn huis bij een overval werd neergeschoten, aan de verwondingen waarvan hij later is overleden. </antwoord>
      <antwoord nummer="2 en 7">Vanaf 1970 is sprake van een sterke bevolkingsgroei op Sint Maarten. Daarmee hangt de groei van de criminaliteit in absolute zin samen. Daarnaast zou de oorzaak gelegen kunnen zijn in enerzijds de teruggang in de economie en de daaraan gekoppelde werkloosheid en anderzijds in de relatieve rijkdom van Sint Maarten ten opzichte van de andere Caribische eilanden. Hierdoor heeft het eiland een grote aantrekkingskracht op criminelen, die relatief eenvoudig naar Sint Maarten kunnen komen. Bij vergelijking van de ontwikkelingen in de criminaliteitscijfers van de afgelopen jaren is – mede door de inspanning van politie en justitie op repressief gebied – een afname van de groei van de criminaliteit zichtbaar. Er is nog sprake van een groei, maar de groei is aan het teruglopen. Dit geldt – behoudens voor de jaren 1997 en 1998 – niet voor de categorie misdrijven met een gewelddadig karakter. De verplaatsing van geweldsmisdrijven in en om de woning is een nieuw fenomeen waardoor de criminaliteit dichter bij de burger komt. Ik heb het ministerie van Buitenlandse Zaken over de veiligheid op Sint Maarten geraadpleegd en gevraagd deze te beoordelen. Voor de beoordeling van de situatie raadpleegt het ministerie van Buitenlandse Zaken op haar beurt gegevens van een aantal internationale organisaties. Aan de hand daarvan wordt een categorisering aangebracht, oplopend in ernst van categorie 1 tot categorie 5. De categorisering betreft de aanduiding van de onveiligheid van het desbetreffende land in vergelijking met Nederland. Het ministerie van Buitenlandse Zaken is tot de conclusie gekomen dat de situatie op Sint Maarten valt in categorie 2. Dit houdt in dat er sprake is van een iets onveiliger situatie dan in Nederland. Bij de indeling in categorie 2 wordt er vanuit gegaan dat veiligheidsvoorzieningen aan woningen door de bewoners cq. verhuurders zelf dienen te worden gedragen. Ik heb niettemin gezocht naar een mogelijkheid om ondersteuning te bieden bij het beveiligen van de woningen van de technische bijstanders. In de eerste plaats heb ik de Marine verzocht te adviseren over veiligheidsmaatregelen aan de woning. verder wordt nagegaan of het mogelijk is (in algemene zin) eisen te stellen aan de veiligheidsvoorzieningen die lokaal worden aangeboden. Tevens heb ik de vertegenwoordiging verzocht na te gaan of en zo ja op welke wijze een veiligheidssurvey uitvoerbaar is. </antwoord>
      <antwoord nummer="3 en 6">De buurtbewoners voelen zich door het fenomeen van de overvallen op het eigen terras bedreigd. De bevolking is geschokt door het gewelddadige karakter van de overval, waarbij de Nederlandse technische bijstander is neergeschoten. Er is daarom een gevoel van onveiligheid en beperking in de bewegingsvrijheid. Vanuit Nederland is een psycho-traumatoloog ten behoeve van de Europese Nederlanders uitgezonden. Voorts hebben bewoners van de wijk Bel-air een actiecomité opgericht. Hierdoor is de meest acute zorg inmiddels gelenigd. Het actiecomité heeft voorstellen gedaan om de veiligheid in de wijk te verbeteren door het nemen van preventieve maatregelen. Tevens hebben slachtoffers en bewoners een zelfhelpteam opgericht, dat toekomstige slachtoffers zal bijstaan. Ik heb de minister van Justitie van de Nederlandse Antillen gevraagd welke mogelijkheden hij ziet om de zorgen van betrokkenen over hun veiligheid op Sint Maarten weg te nemen. Ook heb ik de vertegenwoordiging opdracht gegeven om in overleg te treden met de eilandsbesturen om na te gaan of na ernstige incidenten en misdrijven vormen van slachtofferhulp te organiseren zijn. </antwoord>
      <antwoord nummer="4">Slechts enkele bewoners hebben door de incidenten besloten een particuliere beveiligingsdienst in te schakelen. Wel is men op grote schaal begonnen met het nemen van beveiligingsmaatregelen ter bescherming van de huizen tegen inbraak en overvallen. </antwoord>
      <antwoord nummer="5">Mijn zorgen over de veiligheidssituatie en de onrust die daarover bestaan bij de op Sint Maarten aanwezige technische bijstanders heb ik meteen, nadat ik kennis had genomen van het overlijden van de Nederlandse technische bijstander, zowel schriftelijk als mondeling onder de aandacht gebracht van de minister van Justitie van de Nederlandse Antillen. Ik heb hem gevraagd mede te delen of de politiële capaciteit op Sint Maarten toereikend is om de veiligheid op het eiland te waarborgen. In de laatste acht jaar is de kwaliteit en de kwantiteit van de justitiële dienst overigens verbeterd. Vanuit Nederland is er bijstand op het gebied van de bestrijding van georganiseerde en internationale criminaliteit door de inzet van het Recherche Samenwerkingsteam. De structurele versterking van de politie, met name in de surveillancedienst is nog in volle gang. Naar aanleiding van de overvallen heeft de politie op Sint Maarten een speciaal team samengesteld om de zaken op te lossen. Deze aanpak is vergelijkbaar met de Nederlandse aanpak in dergelijke situaties. Ondanks de inzet van de politie zijn echter de genoemde gewelddadige vormen van criminaliteit niet volledig uit te sluiten. </antwoord>
      <noten afkomstig="antwoord"/>
   </antwoorden>
</kvr>
