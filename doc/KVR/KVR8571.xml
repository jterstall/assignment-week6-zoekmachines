<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over de sloop van Nederlandse schepen in India. (Ingezonden 18 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8571
</item>
         <item attribuut="Inhoud">Vragen over de export van schepen bestemd voor de sloop naar niet OESO-landen, zonder het gevaarlijk afval vooraf is verwijderd.</item>
         <item attribuut="Rubriek">Handel en economie (Export) Milieu (Afvalverwerking) Milieu (Gevaarlijke stoffen) Verkeer, vervoer en waterstaat (Schepen)</item>
         <item attribuut="Trefwoorden">Afvalverwerking Export Gevaarlijke afvalstoffen Schepen</item>
         <item attribuut="Vindplaats">Kamervragen met antwoord 1998-1999, nr. 669, Tweede Kamer</item>
         <item attribuut="Vraagnr_bij_indiening">2989903400</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-01-22</item>
         <item attribuut="Datum_indiening">1998-11-18</item>
         <item attribuut="Document-id">KVR8571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1365" allpagenumbers="1365 1366" vetnummer="2989903400" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8571" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="669" onderwerp="" indiendatum="1998-11-18">
         <vrager partij="SP" oorsprong="parlement">Poppe</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="22 januari 1999), zie ook Aanhangsel Handelingen nr. 557, vergaderjaar 1998–1999">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Hebt u kennisgenomen van het «factsheet Shipbreaking» <voetnoot nummer="1"/>en de uitzending van NOVA <voetnoot nummer="2"/>over de sloop van Nederlandse schepen in India? </vraag>
      <vraag nummer="2">Is het waar dat op grond van het Verdrag van Basel schepen uit OESO-landen die bestemd zijn voor de sloop, niet geëxporteerd mogen worden naar niet-OESO-landen, tenzij het gevaarlijk afval vooraf verwijderd wordt? Zo ja, hoe wordt dit onderdeel van het verdrag gehandhaafd? </vraag>
      <vraag nummer="3">Is de Nederlandse regering betrokken bij initiatieven, bijvoorbeeld in OESO- of VN-verband, om tot een verantwoorde wijze van sloop van schepen te komen? Zo ja, om welke initiatieven gaat het en op welke termijn denkt u dat deze tot concrete maatregelen leiden? </vraag>
      <vraag nummer="4">Ziet u mogelijkheden voor een regeling met betrekking tot een ketenaansprakelijkheid voor Nederlandse rederijen met betrekking tot een verantwoorde sloop van schepen onder Nederlandse vlag? </vraag>
      <noten afkomstig="vraag">
         <noot nummer="1" datum="1998-11-14" bron="Greenpeace">Greenpeace, 14 november 1998</noot>
         <noot nummer="2" datum="1998-11-16" bron="NOVA">NOVA, 16 november 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja, daarvan heb ik kennisgenomen. De genoemde problematiek is mij bekend. Uit het oogpunt van arbeidsomstandigheden, veiligheid en milieubescherming acht ik de bestaande praktijk in enkele landen in het Verre Oosten zeer ongewenst. Het probleem heeft overigens reeds langere tijd internationaal de aandacht. In internationaal kader worden – ondersteund door Nederland – diverse initiatieven ondernomen om paal en perk te stellen aan dit probleem. Pogingen om op dit terrein regels te stellen zijn voor het eerst op Japans initiatief ondernomen in de Internationale Maritieme Organisatie (IMO) in 1992 (MEPC resolutie 53 (32)). </antwoord>
      <antwoord nummer="2">In het kader van het Verdrag van Bazel is een lijst van gevaarlijke afvalstoffen vastgesteld. Uitvoer van op deze lijst vermelde gevaarlijke afvalstoffen van OESO-landen naar niet-OESO-landen is verboden. Op grond van de Europese Verordening overbrenging afvalstoffen (verordening 259/93/EG) worden schepen en ander materieel bestemd voor de sloop beschouwd als een zogenoemde groene lijst afvalstof, mits eventuele lading, gevaarlijke stoffen en gevaarlijke afvalstoffen naar behoren zijn verwijderd. Voor de uitvoering van afvalstoffen van de groene lijst hoeft geen procedure te worden gevolgd. Aan niet-OESO-landen is gevraagd of voor bepaalde afvalstoffen van de groene lijst toch een procedure wordt verlangd. De reacties van die landen zijn opgenomen in de Regeling overbrenging afvalstoffen naar een derde land. India heeft geen procedure gevraagd. De Hoofdinspectie Milieuhygiëne handhaaft de regels van genoemde verordening 259/93/EG. Wanneer van een schip bij het verlaten van de haven bekend is dat het bestemd is voor de sloop kan worden nagegaan of gevaarlijke materialen zijn verwijderd. In het merendeel van de gevallen is dit echter niet bekend. Zeeschepen die beschikken over alle wettelijk voorgeschreven certificaten kunnen de Nederlandse havens ongehinderd verlaten. Indien nadien de eigenaar besluit het schip te laten slopen kan daartegen niet worden opgetreden. </antwoord>
      <antwoord nummer="3">Ja. Nederland is bij diverse initiatieven betrokken. Zo levert Nederland allereerst haar bijdrage aan de internationale discussie over dit onderwerp die in VN-verband, te weten de IMO plaatsvindt. Van Noorse zijde is onlangs aangegeven dat men het onderwerp «slopen van schepen» op de volgende sessie van het Marine Environment Protection Committee in juni 1999 aan de orde zal stellen. Een ander, Nederlands, initiatief is de internationale conferentie over het slopen van schepen die in juni 1999 in Nederland gehouden zal worden. Ik verwacht dat bij deze gelegenheid uitgebreid gesproken zal worden door vertegenwoordigers van overheid en bedrijfsleven over de ernst en oorzaken van het probleem en over mogelijke oplossingsrichtingen. Over de termijn waarop concrete maatregelen zijn te verwachten zijn op dit moment nog geen betrouwbare voorspellingen te doen. </antwoord>
      <antwoord nummer="4">Een zodanige mogelijkheid zie ik uitsluitend als hieromtrent een goede internationaal bindende regeling tot stand komt, welke voldoende garanties biedt met betrekking tot handhaving. De in het antwoord op de vraag 3 genoemde IMO is daartoe het aangewezen forum. Ik neem mij voor om de onderhavige problematiek in dit forum aan de orde te stellen. </antwoord>
      <noten afkomstig="antwoord"/>
   </antwoorden>
</kvr>
