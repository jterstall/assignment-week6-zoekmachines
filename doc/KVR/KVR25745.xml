<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heteren en Arib (beiden PvdA) aan de minister van Volksgezondheid, Welzijn en Sport over aansprakelijkheidsverzekeringen van zorginstellingen. (Ingezonden 11 mei 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25745
</item>
         <item attribuut="Inhoud">Aansprakelijkheidsverzekeringen van zorginstellingen zouden voorwaarden bevatten die in strijd zijn met het patiëntenrecht en medische fouten zouden soms niet worden vermeld onder druk van aansprakelijkheidsclausules.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Burgerlijk recht en burgerlijk procesrecht (Verzekeringsrecht) Gezondheidszorg (Zorginstellingen)</item>
         <item attribuut="Trefwoorden">Aansprakelijkheid Gezondheidszorg WA-verzekeringen</item>
         <item attribuut="Vindplaats">Kamervragen met antwoord 2005-2006, nr. 1594, Tweede Kamer</item>
         <item attribuut="Vraagnr_bij_indiening">2050613310</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Heteren</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2006-06-06</item>
         <item attribuut="Datum_indiening">2006-05-11</item>
         <item attribuut="Document-id">KVR25745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3401" allpagenumbers="3401 3402" vetnummer="2050613310" code="0506tkkvr1594" lopendefooter="Tweede Kamer, vergaderjaar 2005–2006, Aanhangsel" filenaam="KVR25745" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1594" onderwerp="" indiendatum="2006-05-11">
         <vrager partij="PvdA" oorsprong="parlement">Van Heteren</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-06-6">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de oratie van prof. J. Legemaate op 10 mei 2006 als bijzonder hoogleraar gezondheidsrecht aan de Vrije Universiteit in Amsterdam? <voetnoot nummer="1"/>
      </vraag>
      <vraag nummer="2">Herkent u het door Legemaate geconstateerde juridisch spanningsveld dat is ontstaan doordat aansprakelijkheidsverzekeringen van zorginstellingen voorwaarden bevatten die in strijd zijn met het patiëntenrecht, met name de Wet op de geneeskundige behandelingsovereenkomst (Wgbo). </vraag>
      <vraag nummer="3">Erkent u de ondoorzichtigheid die door Legemaate wordt geconstateerd, doordat medische fouten nu soms niet worden vermeld onder druk van aansprakelijkheidsclausules? </vraag>
      <vraag nummer="4">Deelt u de conclusie van Legemaate dat volledige openheid over medische fouten onontkoombaar is? </vraag>
      <vraag nummer="5">Bent u van zins deze problemen in het voordeel van de patiënt en in lijn met de Wgbo te (helpen) corrigeren? Zo ja, op welke wijze? </vraag>
      <noten afkomstig="vraag">
         <noot nummer="1" datum="2006-05-10" bron="NRC">NRC, 10 mei 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Schadeverzekeraars willen ervoor waken dat artsen al op voorhand aansprakelijkheid voor fouten erkennen vóórdat onomstotelijk is vastgesteld dat zij ook aansprakelijk zijn voor de schade van een daardoor mislukte behandeling. Die opvatting betekent overigens niet – zoals dhr. De Boer van het Verbond van Verzekeraars in Medisch Contact van 11 juli 2003 ook aangeeft – dat artsen op grond van hun polisvoorwaarden niet over evidente fouten zouden mogen praten. Ook de schadeverzekeraars zijn voorstander van maximale openheid over de feiten van de medische behandeling, inclusief zaken die zijn misgegaan. Alleen heeft overleg tussen het Verbond van Verzekeraars en de KNMG in 2003 over de precieze bewoordingen waarin artsen met patiënten over hun fouten kunnen communiceren toen niet tot overeenstemming geleid. Zoals bij de beantwoording van vraag 5 aan de orde zal komen neemt het recent ingevoerde artikel 7:953 BW het hier bedoelde spanningsveld weg. </antwoord>
      <antwoord nummer="3">Het onderscheid tussen complicaties, incidenten, vermijdbare fouten en verwijtbare fouten is in veel gevallen moeilijk aan te geven en zal steeds een grondige analyse van de feiten vergen. Vandaar de bezorgdheid van schadeverzekeraars dat een arts daar lichtvaardig uitspraken over doet. Prof. Legemaate haalt in zijn oratie het voorbeeld aan van een uitspraak van de Rechtbank Zwolle van 6 november 2002, waarbij de rechter expliciet overweegt dat de eerdere erkenning van aansprakelijkheid door de arts zelf bij zijn oordeel geen rol speelt. De aansprakelijkheid wordt veroorzaakt door de fout zelf en niet door het feit dat de arts heeft gezegd dat hij aansprakelijk is. Niettemin is het momenteel voor de hulpverlener krachtens de thans gehanteerde polisvoorwaarden vaak niet echt duidelijk in hoeverre hij openheid van zaken mag geven. Het zojuist genoemde artikel 7:953 BW beoogt die duidelijkheid wel te verschaffen. </antwoord>
      <antwoord nummer="4">Ik deel de mening van prof. Legemaate dat het tot de professionele verantwoordelijkheid van hulpverleners behoort om de patiënt tijdig en volledig over fouten te informeren. De patiënt heeft daar recht op. Bovendien kan door de patiënt goed te informeren voorkomen worden dat de patiënt verdere schade oploopt en kan reeds ontstane schade zo veel mogelijk worden beperkt. Ook kan dat civiele procedures juist voorkomen. Uit het door de federatie KNMG gepresenteerde «Kwaliteitsmanifest» (Utrecht, 2003) blijkt dat de algemene ervaring is dat fouten of mislukkingen waarover de arts open met de patiënt praat, door veel patiënten worden geaccepteerd. Tijdig openheid betrachten kan volgens de federatie KNMG klachten en procedures juist voorkomen. </antwoord>
      <antwoord nummer="5">Indien er gedurende een behandeling zaken zijn misgegaan dient de arts de patiënt daarover te informeren, indien deze fout betrekking heeft op de gezondheidstoestand van de patiënt. Dit vloeit voort uit de zorg die een goed hulpverlener in acht moet nemen en uit de informatieplicht uit artikel 7:448 BW. De arts dient in alle openheid over hetgeen mis is gegaan te kunnen spreken. Dit is nog iets anders dan dat de arts, indien hij meent dat hij aansprakelijk is, dit ook erkent. De arts is wel verplicht tot het verstrekken van de medische informatie, maar niet tot het geven van een juridisch oordeel over de aansprakelijkheid. Het op 1 januari jl. in werking getreden nieuwe verzekeringsrecht waarborgt ook dat de arts in alle openheid over de feiten mag spreken. Het daarvan onderdeel uitmakende artikel 7:953 BW bepaalt namelijk dat een in de polis opgenomen verbod tot erkenning van feiten nimmer gevolg heeft. Daarmee is gegarandeerd dat polisvoorwaarden geen beperkingen kunnen opleggen aan de verplichting van de arts om ingevolge artikel 7:448 BW alle informatie over de behandeling te verstrekken. Artikel 7:953 BW is van dwingend recht, zodat een hiermee strijdige polisvoorwaarde niet rechtsgeldig is. Daarnaast beschermt deze bepaling ook de arts die terecht zijn aansprakelijkheid tegenover de patiënt erkent. Een dergelijke erkenning kan door de verzekeraar niet aan de arts worden tegengeworpen. Polisvoorwaarden die derhalve iedere erkenning van aansprakelijkheid verbieden, zijn onder het nieuwe verzekeringsrecht niet meer toegestaan. Dit laat onverlet dat de arts die hieromtrent twijfelt er verstandig aan doet geen aansprakelijkheid te erkennen. Dit staat er dan overigens niet aan in de weg om de patiënt te melden dat hij met het oog op de door hem begane fout niet uitsluit dat hij aansprakelijk is en dat hij daarom van het gebeuren melding heeft gedaan bij zijn aansprakelijkheidsverzekeraar. Met de inwerkingtreding van het nieuwe verzekeringsrecht is het voor verzekeraars alleen nog toegestaan om in de polis een bepaling over uitlatingen op te nemen indien deze tot uitdrukking brengt dat een verzekeraar daar alleen een beroep op kan doen indien een verzekerde ten onrechte aansprakelijkheid erkent. Het nieuwe art. 7:953 BW is immers van dwingend recht, zodat een bepaling die daarvan afwijkt niet rechtsgeldig is. Dit is alleen anders indien een dergelijke polisbepaling voor de verzekerde gunstiger is. Of de door prof. Legemaate in zijn oratie vermelde nieuwe polisvoorwaarden, die door een verzekeraar sinds 1 januari 2006 worden gehanteerd, het bovenstaande tot uitdrukking brengen, is niet aan mij om te beoordelen. Openheid in dezen is van groot belang voor de patiëntenrechten en de patiëntveiligheid. Misverstanden daaromtrent moeten worden weggenomen. In dat licht, en mede gelet op het nieuwe verzekeringsrecht, zal ik de KNMG en het Verbond van Verzekeraars vragen nogmaals te bezien of overeenstemming kan worden bereikt over de door artsen jegens patiënten te gebruiken formuleringen omtrent fouten. </antwoord>
      <noten afkomstig="antwoord"/>
   </antwoorden>
</kvr>
