<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Economische Zaken en de minister voor Ontwikkelingssamenwerking over het patent van Bayer. (Ingezonden 23 oktober 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14532
</item>
         <item attribuut="Inhoud">Vragen over het negeren door Canada van het patent van Bayer op het middel Cipro.</item>
         <item attribuut="Rubriek">Bedrijfsleven en industrie (Industrie) Burgerlijk recht en burgerlijk procesrecht (Intellectueel en industrieel eigendom) Gezondheidszorg (Geneesmiddelen)</item>
         <item attribuut="Trefwoorden">Canada Chemische industrie Geneesmiddelen Octrooien</item>
         <item attribuut="Vindplaats">Kamervragen met antwoord 2001-2002, nr. 194, Tweede Kamer</item>
         <item attribuut="Vraagnr_bij_indiening">2010201460</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-11-01</item>
         <item attribuut="Datum_indiening">2001-10-23</item>
         <item attribuut="Document-id">KVR14532</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="405" allpagenumbers="405 406 407" vetnummer="2010201460" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14532" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="194" onderwerp="" indiendatum="2001-10-23">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Economische Zaken en de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-11-1">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het waar dat Canada het patent van Bayer op Cipro heeft genegeerd door het aankopen van 900 000 tabletten van een goedkopere versie bij een Canadees bedrijf? <voetnoot nummer="1"/>
      </vraag>
      <vraag nummer="2">Is het waar dat de VS eveneens vindt dat Bayer niet moet vasthouden aan het patentrecht en dat zij inmiddels aan het peilen zijn wie wereldwijd tot de productie van Cipro in staat zijn? </vraag>
      <vraag nummer="3">Bent u van mening dat Canada en mogelijk ook de VS terecht gebruik maken van de uitzonderingsclausule in het TRIPS-verdrag vanwege de nationale noodtoestand? </vraag>
      <vraag nummer="4">Erkennen deze landen daarmee niet impliciet dat het TRIPS-verdrag ruim geïnterpreteerd moet worden zodat landen altijd een beroep kunnen doen op een nationale noodtoestand? Zo ja, bent u van mening dat wat geldt voor de ontwikkelde landen zeker moet gelden voor de ontwikkelingslanden waar urgente en dringende volksgezondheidsproblemen in bepaalde situaties om specifiek beleid vragen? </vraag>
      <vraag nummer="5" voetnoot="2">Ondersteunt Nederland de Europese concepttekst voor een specifieke ministeriële verklaring aangaande de toegang tot geneesmiddelen in relatie tot het TRIPS-verdrag? Zo ja, wat wordt in de instructies voor de Nederlandse delegatie precies bedoeld met de «de EU-inzet», is dat hetzelfde als de Europese concepttekst? <voetnoot nummer="2"/>
      </vraag>
      <vraag nummer="6" voetnoot="3">Komt de Europese concepttekst volledig overeen met het standpunt van Nederland dat een weloverwogen (balanced) interpretatie van het TRIPS-verdrag voorstaat, zoals verwoord door minister Herfkens in haar speech van 12 oktober? <voetnoot nummer="3"/>
      </vraag>
      <vraag nummer="7" voetnoot="4">Kloppen de berichten dat EU-lidstaten op dit moment zeer verschillende posities over deze specifieke verklaring blijven innemen en dat de Europese Commissie een standpunt zal innemen dat niet strookt met lidstaten als Nederland? <voetnoot nummer="4"/>
      </vraag>
      <vraag nummer="8">Wat gaat u er aan doen om ervoor te zorgen dat zowel de Europese Commissie als de lidstaten van de WTO minimaal de huidige Europese concepttekst voor de specifieke verklaring gaan overnemen? </vraag>
      <vraag nummer="9" voetnoot="2">Wat wordt bedoeld met «voldoende ruimte» voor ontwikkelingslanden in de instructies voor de Nederlandse delegatie? <voetnoot nummer="2"/>
      </vraag>
      <vraag nummer="10">Is het waar dat ontwikkelingslanden nog steeds lijnrecht tegenover de VS en enkele andere industrielanden staan, waar het gaat om de bevestiging dat het TRIPs-verdrag lidstaten op geen enkele wijze mag belemmeren om maatregelen ter bescherming van de gezondheid te nemen? </vraag>
      <vraag nummer="11">Geeft de huidige discussie in de VS niet aan hoe terecht het pleidooi van de ontwikkelingslanden is om zelf gezondheidsbeleid te willen voeren, waarbij ze zelf beslissen over de wijze waarop ze internationale patentafspraken vertalen naar nationaal beleid? </vraag>
      <noten afkomstig="vraag">
         <noot nummer="1" datum="2001-10-20" bron="Trouw">Trouw, 20 oktober 2001</noot>
         <noot nummer="2">Instructies Nederlandse delegatie naar de ministeriële WTO-Conferentie</noot>
         <noot nummer="3">Site ministerie Buitenlandse Zaken</noot>
         <noot nummer="4" datum="2001-10-17" bron="Brief WEMOS">Brief WEMOS, 17 oktober 2001</noot>
      </noten>
   </vragen>
   <antwoorden aantal="11">
      <antwoord nummer="1">Naar ons bekend heeft Canada het patent van Bayer op Cipro niet genegeerd, hoewel de Canadese regering in eerste instantie het Canadese bedrijf Apotec de opdracht gaf 1 miljoen tabletten Cipro te produceren. Uiteindelijk maakte de regering echter toch met octrooihouder Bayer de afspraak het octrooi te zullen respecteren tot de verstrijkingsdatum in 2003. Bayer heeft inmiddels 1 miljoen pillen geleverd en Canada heeft toegezegd Cipro in de toekomst alleen bij Bayer te betrekken. </antwoord>
      <antwoord nummer="2">Nee. De Federale Minister voor Gezondheid van de VS Tommy Thompson heeft met Bayer onderhandeld over leverantie van 200 miljoen pillen binnen 60 dagen tegen een prijs van minder dan een US dollar per pil. Tegen die achtergrond heeft hij op 23 oktober in het Congres verklaard dat hij overwoog het Congres om opschorting van het octrooi van Bayer te vragen. Schumer, Congresafgevaardigde voor de Democratische Partij had eerder voor het opschorten van het patent gepleit. Van een opschorting is geen sprake geweest, maar wel kan worden geconstateerd dat het dreigen ermee door dhr Thompson een rol zal hebben gespeeld bij de onderhandelingen. Bayer heeft uiteindelijk zijn prijs verlaagd van $ 1.77 tot uiteindelijk 95 dollarcent per pil voor de eerste 100 miljoen pillen. Daarnaast heeft de VS nog een optie op 200 miljoen pillen voor een nog lagere prijs. </antwoord>
      <antwoord nummer="3">Canada en de VS hebben uiteindelijk geen gebruik gemaakt van de uitzonderingsclausule in het TRIPs-verdrag aangezien ze een akkoord hebben bereikt met Bayer over het leveren van CIPRO. Desalniettemin, het TRIPs-verdrag staat alle WTO-leden toe een uitzondering te maken op de exclusieve rechten van de octrooihouder op voorwaarde dat daaraan voorafgaand met de octrooihouder onderhandelingen zijn gevoerd en dat deze bij de eventuele afgifte van een dwanglicentie compensatie ontvangt. In het geval van een nationale noodtoestand hoeft er niet eerst onderhandeld te worden met de octrooihouder. </antwoord>
      <antwoord nummer="4">Er is geen land dat niet erkent dat het TRIPs-verdrag toestaat ingeval van een nationale noodtoestand dwanglicenties af te geven. Het staat landen vrij wanneer nodig een beroep te doen op de bepalingen in het TRIPs-verdrag inzake dwanglicenties. Artikel 31 van het TRIPs-verdrag geeft aan dat regeringen zelfde gronden voor het afgeven van een dwanglicentie kunnen bepalen. De Nederlandse regering is van mening dat ontwikkelingslanden deze bepaling ten volle moeten kunnen benutten. </antwoord>
      <antwoord nummer="5">Nederland ondersteunt de initiatieven van de EU voor een specifieke ministeriële verklaring over TRIPs en de toegang tot geneesmiddelen. De concepttekst van de EU beoogde een bemiddelende rol te spelen tussen de standpunten van de VS, Zwitserland, Canada en Japan enerzijds en een aantal ontwikkelingslanden anderzijds. De onderhandelingen over de Europese concepttekst en over andere concept-verklaringen hebben niet tot overeenstemming geleid. De voorzitter van de Algemene Raad heeft nu een tekst opgesteld die in Doha aan de Ministers zal worden voorgelegd. De EU-concepttekst is dus op dit moment geen onderwerp van onderhandeling. </antwoord>
      <antwoord nummer="6">De EU-inzet is gericht op een interpretatieve verklaring over de relatie tussen TRIPs en geneesmiddelen die voor de volksgezondheid in ontwikkelingslanden van belang zijn. Deze verklaring moet ontwikkelingslanden de zekerheid geven dat zij volledig gebruik kunnen maken van de bepalingen inzake dwanglicenties en parallelimport. De EU heeft daarnaast voorgesteld een interpretatieve oplossing te formuleren voor het probleem van ontwikkelingslanden die zelf geen of onvoldoende productiecapaciteit hebben om gebruik te kunnen maken van dwanglicenties. Nederland steunt deze EU-inzet als conform aan de Nederlandse positie, die luidt dat ontwikkelingslanden ten volle gebruik moeten kunnen maken van de mogelijkheden die het TRIPs-Verdrag biedt voor uitzonderingen op de exclusieve rechten van de octrooihouder. Nederland keurt elke vorm van druk af op ontwikkelingslanden om in hun nationaal beleid strikter te zijn dan TRIPs vereist. </antwoord>
      <antwoord nummer="7">Nee, er bestaat een grote mate van overeenstemming binnen de EU over het in te nemen standpunt. De EU-lidstaten zijn unaniem van mening dat een verklaring niet moet leiden tot het openbreken van het TRIPs-Verdrag. Deze mening wordt overigens gedeeld door vrijwel alle WTO-leden. Sommige EU-lidstaten hebben enige bezorgdheid geuit dat een interpretatieve formulering inzake dwanglicenties ten gunste van landen zonder eigen productiecapaciteit als een wijziging van het TRIPs-verdrag kan worden gezien. </antwoord>
      <antwoord nummer="8">Nederland draagt met kracht het standpunt uit zoals geformuleerd onder vraag 6. Dit gebeurt niet alleen in het overleg met de Commissie en de andere lidstaten, maar ook in de publieke discussie over dit onderwerp. Het Ministerie van Buitenlandse Zaken organiseerde op 12 oktober jl. een publieksdebat en expert meeting over het thema «Medicijnen voor de Armen-Kansen voor Qatar». </antwoord>
      <antwoord nummer="9">Bedoeld wordt dat de interpretatieve verklaring vastlegt dat de ontwikkelingslanden voldoende ruimte hebben om zo nodig de exclusieve rechten van de octrooihouder te passeren teneinde de toegang tot geneesmiddelen voor de armen te verzekeren. De verklaring moet daartoe vastleggen dat WTO-leden de flexibiliteit in het TRIPs-verdrag volledig moeten kunnen benutten. </antwoord>
      <antwoord nummer="10">Het is juist dat momenteel de standpunten van de VS en enkele andere industrielanden en ontwikkelingslanden ver uiteen liggen. De VS en andere industrielanden menen dat het TRIPs-verdrag lidstaten in feite niet belemmert bij de bescherming van de gezondheid. De bevestiging dat het TRIPs-verdrag op geen enkele wijze een belemmering mag vormen voor gezondheidsmaatregelen is in de visie van deze landen een vrijbrief voor het opschorten van patenten. Zij bepleiten een bevestiging van de flexibiliteit in TRIPs alleen ten behoeve van maatregelen in het geval van een crisis in de volksgezondheid zoals bijvoorbeeld HIV/Aids. Ontwikkelingslanden stellen dat ze de zekerheid moeten hebben dat ze op TRIPs-conforme wijze dwanglicenties kunnen afgeven en parallelimport kunnen gebruiken zonder geconfronteerd te worden met bilaterale druk en het risico van geschillen. </antwoord>
      <antwoord nummer="11">Inderdaad. Het gebrek aan goede gezondheidszorg is een groot probleem in veel ontwikkelingslanden en verbetering daarvan heeft een hoge prioriteit. Toegang tot goedkope medicijnen is daar slechts één onderdeel van. Octrooibescherming geldt bovendien maar voor een beperkte, maar belangrijke, groep medicijnen. Het TRIPs-verdrag stelt minimumvoorwaarden aan nationale regels om intellectuele eigendomsrechten te beschermen, maar geeft daarbij WTO-lidstaten, en dus ook ontwikkelingslanden een grote mate van vrijheid om zelf een regime in te stellen. De verklaring over TRIPs moet de bestaande vrijheid voor ontwikkelingslanden om daarvan gebruik te maken bevestigen en benadrukken. </antwoord>
      <noten afkomstig="antwoord"/>
   </antwoorden>
</kvr>
