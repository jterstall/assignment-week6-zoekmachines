<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Depla (beiden PvdA) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over woningen langs rijkswegen. (Ingezonden 9 augustus 2001); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14276
</item>
         <item attribuut="Inhoud">Vragen over de luchtkwaliteit van woningen langs rijkswegen in verband met emissie van uitlaatgassen. Als gevolg van een slechte luchtkwaliteit zouden flats bij de A10 worden gesloopt. Zie ook de motie Dijsselbloem (kamerstuk 27408, nr. 23).</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Motorrijtuigen) Volkshuisvesting (Algemeen)</item>
         <item attribuut="Trefwoorden">Luchtverontreiniging Motorrijtuigen Woningen</item>
         <item attribuut="Vindplaats">Kamervragen met antwoord 2000-2001, nr. 1703, Tweede Kamer</item>
         <item attribuut="Vraagnr_bij_indiening">2000114280</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2001-09-10</item>
         <item attribuut="Datum_indiening">2001-08-09</item>
         <item attribuut="Document-id">KVR14276</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3549" allpagenumbers="3549 3550 3551" vetnummer="2000114280" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14276" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1703" onderwerp="" indiendatum="2001-08-9">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-09-10">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Flats bij de A10 wacht wellicht sloop»? <voetnoot nummer="1"/>
      </vraag>
      <vraag nummer="2">Hoeveel woningen langs rijkswegen voldoen vanaf 2010 niet meer aan de strengere luchtkwaliteitsnormen? </vraag>
      <vraag nummer="3">Is er in de betreffende buurten en wijken al gezondheidsonderzoek gedaan naar de gevolgen van de emissie van uitlaatgassen vanaf de rijkswegen? </vraag>
      <vraag nummer="4">Zo ja, wat zijn de resultaten van deze onderzoeken? Geven deze onderzoeken aanleiding om op korte termijn op deze locaties al maatregelen te nemen om de volksgezondheid te beschermen? </vraag>
      <vraag nummer="5">Zo nee, waarom hebben dergelijke onderzoeken nog niet plaatsgevonden? Bent u bereid dergelijke onderzoeken te laten plaatsvinden? </vraag>
      <vraag nummer="6">Wanneer en op welke wijze zult u de luchtkwaliteit in en om deze woningen op het gewenste niveau brengen? </vraag>
      <vraag nummer="7">Welke kosten gaan hiermee gepaard? </vraag>
      <vraag nummer="8">Kunt u het betreffende CE-onderzoek aan de Tweede Kamer doen toekomen voorzien van een beleidsreactie? </vraag>
      <vraag nummer="9">Wat is de stand van zaken bij de uitvoering van de motie Dijsselbloem (27 408, nr. 23) waarin wordt gevraagd om een inventarisatie van knelpunten van leefbaarheid langs de rijkswegen, zoals aangenomen door de Kamer bij de behandeling van het MIT 2001–2005? </vraag>
      <noten afkomstig="vraag">
         <noot nummer="1" datum="2001-07-24" bron="Parool">Parool, 24 juli 2001</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1 2">Uit een onderzoek door het Centrum voor energiebesparing en schone technologie (CE), uitgevoerd in opdracht van de minister van Volkshuisvesting, Ruimtelijke Ordening en Milieubeheer, blijkt dat er zich in 2010 vermoedelijk circa 4500 woningen zullen bevinden in een zone langs snelwegen waar de norm voor stikstofdioxide wordt overschreden. De Kamer is hierover geïnformeerd bij brief van 14 december 2000 van mijn ambtgenoot van VROM <voetnoot nummer="1"/>aangaande het ontwerp-besluit luchtkwaliteit, dat dient ter implementatie van de nieuwe Europese grenswaarden. Het betrokken CE-rapport is naar aanleiding van het Algemeen Overleg op 14 februari 2001 van de Vaste Commissie voor Volkshuisvesting, Ruimtelijke Ordening en Milieubeheer van de Tweede Kamer met de Minister van Volkshuisvesting, Ruimtelijke Ordening en Milieubeheer aan u toegezonden, bij brief van 7 maart 2001 ). <voetnoot nummer="2"/>In de CE-studie is uitgegaan van het bestrijdingsbeleid voor stikstofoxiden zoals dat ten tijde van de studie was vastgesteld. In het recent verschenen NMP4 is de bestaande nationale emissiedoelstelling voor stikstofoxiden (Nox) voor 2010, zoals deze is vastgelegd in internationale verdragen (het UN/ECE Gotenburg-protocol – december 1999, en de EU-richtlijn «National Emission Ceilings» – Gemeenschappelijk Standpunt juni 2000), naar beneden bijgesteld (231 kton in het NMP4 in plaats van 260 kton in de EU NEC-richtlijn). Aan het RIVM is gevraagd een heranalyse uit te voeren, om de doorwerking op de luchtkwaliteitssituatie langs snelwegen vast te stellen. Verwacht mag worden dat door deze aanscherping in emissiedoelstelling de situatie in 2010 in de berekeningen een waarneembare verbetering te zien zal geven ten gevolge van een daling in de NO2-achtergrondconcentratie, maar tevens dat er nog steeds sprake zal zijn van normoverschrijding op een aantal locaties langs snelwegen. Overigens is in deze analyses de normstelling voor fijn stof buiten beschouwing gelaten, aangezien de concentraties in grote delen van Nederland boven de grenswaarden liggen. Met de heersende niveaus zijn ernstige gezondheidsrisico’s geassocieerd. Deze problematiek is dan ook van groot belang. Echter, de gezondheidsrisico’s van stofvormige luchtverontreiniging zijn een nog slecht begrepen fenomeen. De kennis over fijn stof, zoals beschikbaar ten tijde van het vastleggen in de Europese Unie van de grenswaarden voor PMIO, noopte tot het beperken van de huidige stofconcentraties in de lucht. Er bestaan nog steeds grote onzekerheden ten aanzien van de deeltjesfractie in het stof die verantwoordelijk is voor de effecten en de bijdragen van bronnen aan de gemeten stofconcentraties. Verwacht wordt dat als gevolg van ontwikkeling in de kennis over fijn stof de normstelling na de EU-evaluatie in 2003 van de uitvoering van de eerste EU-dochterrichtlijn voor de luchtkwaliteit gewijzigd zal worden. </antwoord>
      <antwoord nummer="3">Bij brief van 16 november 1999 (kenmerk mbl1999236291) heeft de Minister van Volkshuisvesting, Ruimtelijke Ordening en Milieubeheer u geïnformeerd over de resultaten van het zogenoemde Luchtweg-II-onderzoek van de Universiteit Wageningen naar luchtwegaandoeningen bij kinderen wonend nabij snelwegen. In dit onderzoek zijn 24 locaties bestudeerd met een uiteenlopende mate van belasting door luchtverontreiniging afkomstig van het verkeer op snelwegen. Er bestaat gedeeltelijk een overlap met de locaties uit het CE-onderzoek waar in 2010 nog normoverschrijding wordt verwacht. </antwoord>
      <antwoord nummer="4">In het Luchtweg-II-onderzoek zijn aanwijzingen gevonden dat wonen en/of verblijven bij snelwegen, met name die met veel vrachtverkeer, geassocieerd is met de dagelijkse toename in luchtwegklachten. Internationaal, en incidenteel ook in Nederland, zijn er aanwijzingen dat langdurige blootstelling aan verkeer-gerelateerde luchtverontreiniging geassocieerd is met toename in luchtwegklachten en afname van gezondheid. De onderzoeksresultaten bevestigen de noodzaak om de luchtverontreiniging te beperken tot onder de concentratie niveaus die door de Wereldgezondheidsorganisatie zijn geadviseerd, en die bij het vaststellen van de nieuwe Europese grenswaarden als uitgangspunt zijn genomen. Naar aanleiding van de resultaten van het Luchtweg-II-onderzoek heeft de Minister van VROM u een aantal opties voorgelegd voor aanvullend bestrijdingsbeleid (zie ook de reeds genoemde brief van 16 november 1999). De marges voor verbetering op de korte termijn van knelpuntsituaties langs snelwegen, via maatregelen aanvullend op het reeds bestaande en voorgenomen beleid, zijn helaas beperkt. Een daadwerkelijke oplossing valt slechts te bereiken met structureel beleid (zie ook het antwoord op vraag 6). Gezien de gezondheidsrisico’s acht ik het desondanks wenselijk – naast structureel beleid – maatregelen die haalbaar zijn op de korte termijn te nemen, als duidelijk is dat de luchtkwaliteit daarmee positief kan worden beïnvloed. Tijdens de behandeling van het Meerjaren Programma Infrastructuur en Transport 2001–2005 is aandacht besteed aan onder meer de situatie in Overschie langs de A13. Ik heb toegezegd onderzoek te doen naar de mogelijkheden om tot verbetering te komen. De voorlopige resultaten wijzen in de richting dat met name snelheidsbeperking met maatregelen gericht op gelijkmatige doorstroming van het verkeer rendement oplevert door beperking van emissies. Overigens lijkt daarmee mijn recente suggestie om na te gaan of het fileprobleem zou kunnen worden beperkt door onder meer tijdens spits in de randstad de maximum snelheid te verlagen door milieuhygiënische redenen te worden ondersteund. Het onderzoek aangaande de situatie bij Overschie loopt en ik verwacht u hierover nog dit jaar te kunnen informeren. Indien blijkt dat bepaalde maatregelen niet alleen daar doeltreffend zijn maar ook algemeen en lokatie-onafhankelijk, kan ik me voorstellen dat deze ook bij andere probleemsituaties kunnen worden toegepast. </antwoord>
      <antwoord nummer="5">Het uitgevoerde «Luchtweg-II-onderzoek» geeft een voldoende representatief beeld van de gezondheidseffecten bij kinderen die wonen in wijken belast met luchtverontreiniging van wegverkeer op snelwegen. </antwoord>
      <antwoord nummer="6">De bestaande verplichting op grond van de Europese regelgeving is dat uiterlijk in 2010 aan de NO2-grenswaarde wordt voldaan. Dat is overigens niet alleen een taak voor de rijksoverheid. Ook de andere overheden hebben in deze hun verantwoordelijkheden. Uit de beschikbare analyses blijkt dat ook bij de Nox-emissiedoelstelling zoals recentelijk in het NMP4 vastgelegd niet kan worden uitgesloten dat op een aantal locaties langs snelwegen, vooral in de grootstedelijke gebieden van Amsterdam en Rotterdam, nog normoverschrijding zal plaatsvinden. Op die locaties waar emissiebeperkende maatregelen tekortschieten, kan blootstelling van de burgers die daar wonen aan luchtverontreiniging boven de norm slechts worden voorkomen door infrastructurele maatregelen, zoals het plaatsen van luifels langs de snelweg, het maken van tunnels of het saneren van woningen. Dit betreft echter zeer kostbare maatregelen. Het kabinet heeft in de aanbiedingsbrief aan de Tweede Kamer bij het ontwerp-besluit luchtkwaliteit, dat dient ter implementatie van de nieuwe Europese grenswaarden, zich op het standpunt gesteld dat de kosten – baten verhouding van de richtlijn voor Nederland absoluut onevenwichtig is. De verwachting bestaat dat ook in een groot aantal andere lidstaten de haalbaarheid van de normstelling voor stikstofdioxide zeer problematisch zal zijn, hoezeer het realiseren van de gestelde grenswaarden uit oogpunt van volksgezondheid ook wenselijk is. In genoemde brief is de Kamer bovendien geïnformeerd over een schrijven aan de Europese Commissie waarin er op wordt aangedrongen dat in de EU-evaluatie van de eerste dochterrichtlijn de problematische haalbaarheid van de NO2-normstelling langs snelwegen in stedelijk gebied nadrukkelijk de aandacht krijgt. Als mogelijkheid is geopperd om voor dergelijke «hotspots» een uitzondering te creëren, waarbij de uiterste realisatiedatum van de gestelde norm in de tijd vooruitgeschoven wordt richting 2015. Het bereiken van de NMP4 emissiedoelstelling voor 2010 zal reeds een aanzienlijke inspanning vragen, onder andere via Nox-emissiehandel voor grote stookinstallaties, aanscherping van emissie-eisen voor kleinere stookinstallaties, stimulering schonere motoren voor vrachtwagens en binnenvaart, verscherping van de keuringsnormen voor CV-installaties en andere verwarmingsinstallaties. Het nemen van verdergaande structurele maatregelen is in toenemende mate afhankelijk van internationale afspraken en regelingen. Over de aanscherping van emissie-eisen voor het wegverkeer zijn in het kader van de EU weliswaar reeds afspraken gemaakt, maar de implementatie en doorwerking van deze afspraken zal in 2010 nog niet zijn afgerond. Zo zal de penetratie van voertuigen die aan de 2008-eisen voldoen in 2010 nog niet volledig zijn. Het kabinet streeft wel vervroegde invoering en daarmee snellere penetratie van schonere voertuigen na, conform het beleid gepresenteerd in het NMP4 en in het Nationaal Verkeers- en Vervoersplan (NVVP). Gezien de veel hogere Nox-uitstoot van dieselauto’s is het kabinet geen voorstander van een groter aandeel diesel in het autopark. De emissies van de scheepvaart (binnenvaart en zeeschepen) maken een steeds belangrijker aandeel uit van de totale emissies van de vervoerssector. De eerste stappen in een langdurig traject van emissiebeperking via internationale emissie-eisen zijn voor de binnenvaart pas recent gezet. De internationaal geplande evaluaties zowel van de eerste EU dochterrichtlijn voor de luchtkwaliteit in 2003 als van de NEC-richtlijn (met emissieplafonds voor elk van de EU-landen) in 2004 zullen worden aangegrepen om de noodzaak van verlaging van de emissieplafonds te onderstrepen en gezamenlijk na te gaan waar de mogelijkheden liggen om aan verdergaande emissiebeperking invulling te geven. Een verdergaande aanscherping van beleid zal nodig zijn om in de periode 2010 – 2015 de normoverschrijding in Nederland definitief te kunnen uitbannen. </antwoord>
      <antwoord nummer="7">De 2010 doelstelling voor de totale Nederlandse Nox-emissie, zoals aangegeven in het NMP4, zal voor het aanvullende beleid naar schatting jaarlijks 78 miljoen euro aan meerkosten met zich meebrengen. In de genoemde CE-studie zijn de kosten voor infrastructurele maatregelen om in 2010 overschrijding van de NO2 grenswaarde – daar waar woningen zijn – op knelpuntsituaties langs snelwegen te voorkomen, geraamd op in totaal 2–6 miljard gulden. De uiteindelijke kosten zullen sterk afhangen van de keuze van saneringsmaatregelen waarvoor, gezien de situatiespecifieke omstandigheden, zal worden gekozen. </antwoord>
      <antwoord nummer="8">Bij brief van 7 maart 2001 aan de Voorzitter van de vaste Commissie voor Volkshuisvesting, Ruimtelijke Ordening en Milieubeheer van de Tweede Kamer heeft de Minister van Volkshuisvesting, Ruimtelijke Ordening en Milieubeheer u het betrokken CE-rapport doen toekomen. Voor een beleidsreactie verwijs ik u naar de Nota van Toelichting bij het Besluit Luchtkwaliteit (met name de paragrafen 4 en 9) dat u bij de reeds genoemde brief van mijn ambtgenoot van VROM van 14 december 2000 (is voorgelegd. </antwoord>
      <antwoord nummer="9">De motie wordt uitgevoerd door middel van twee acties. De eerste actie betreft het actualiseren van het onderzoeksrapport «Leefbaarheidsknelpunten op het Nederlandse hoofdwegennet». De tweede actie houdt in het prioriteren van de leefbaarheidsknelpunten in het licht van de ICES-impulsbrief die uw Kamer begin 2002 zal worden toegestuurd. </antwoord>
      <noten afkomstig="antwoord">
         <noot nummer="1">VROM 2000, nr. 1014</noot>
         <noot nummer="2">VROM 2001, nr. 235</noot>
      </noten>
   </antwoorden>
</kvr>
