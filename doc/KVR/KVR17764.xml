<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi (GroenLinks), Koenders (PvdA) en Ferrier (CDA) aan de staatssecretaris van Buitenlandse Zaken (Ontwikkelingssamenwerking) over de Constitutie van Rwanda (Ingezonden 11 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17764
</item>
         <item attribuut="Inhoud">Vragen over de nieuwe Constitutie in Rwanda, waarin de macht voor een groot deel zou worden geconcentreerd bij de president en door hem benoemde functionarissen.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Democratie Grondwet Rwanda</item>
         <item attribuut="Vindplaats">Kamervragen met antwoord 2002-2003, nr. 1270, Tweede Kamer</item>
         <item attribuut="Vraagnr_bij_indiening">2020310210</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="PvdA">Koenders</persoon>
            <persoon partij="CDA">Ferrier</persoon>
         </item>
         <item attribuut="Datum_reaktie">2003-05-15</item>
         <item attribuut="Datum_indiening">2003-04-11</item>
         <item attribuut="Document-id">KVR17764</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2647" allpagenumbers="2647 2648" vetnummer="2020310210" code="0203tkkvr1270" lopendefooter="Tweede Kamer, vergaderjaar 2002–2003, Aanhangsel" filenaam="KVR17764" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1270" onderwerp="" indiendatum="2003-04-11">
         <vrager partij="GroenLinks" oorsprong="parlement">Karimi</vrager>
         <vrager partij="PvdA" oorsprong="parlement">Koenders</vrager>
         <vrager partij="CDA" oorsprong="parlement">Ferrier</vrager>
         <vraagt-aan>de staatssecretaris van Buitenlandse Zaken (Ontwikkelingssamenwerking)</vraagt-aan>
      </vraagdata>
      <antwoorddata antwoorddatum="2003-05-15">
         <antwoorder functie="staatssecretaris" ministerie="Buitenlandse Zaken, Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het waar dat in de Constitutie waaraan op dit moment in Rwanda wordt gewerkt de meeste (wetgevende, uitvoerende en rechterlijke macht) in handen van de president komt? Is het waar dat onder de nieuwe grondwet een derde deel van de vertegenwoordigers in zowel de nationale assemblee als in de senaat door de president wordt benoemd? Zo ja, wat is uw standpunt ten aanzien van deze verhoudingen? </vraag>
      <vraag nummer="2">Kunt u enig inzicht geven in de wijze waarop het proces van democratisering en grondwetsvorming in Rwanda verloopt? </vraag>
      <vraag nummer="3">Bent u bereid om langs de lijnen van het tussen Nederland en Rwanda bestaande Memorandum of Understanding, aan te dringen op een meer democratische grondwet die onder andere voorziet in een eerlijke vertegenwoordiging in de nationale kamers en het recht op vrije vergadering van politieke partijen garandeert? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">In het concept, dat nu behandeld wordt in het Parlement, is de scheiding der machten opgenomen. Na een preambule en een hoofdstuk over mensenrechten, worden achtereenvolgens de wetgevende, uitvoerende en rechterlijke macht genoemd. Deze volgorde is bewust gekozen om het belang van de wetgevende macht te benadrukken. Alle artikelen in de Grondwet hebben overigens gelijke waarde. In het voorliggend ontwerp ligt inderdaad veel macht in de handen van de president, hetgeen in een (semi) presidentieel systeem niet verwonderlijk is. Het is niet correct dat in beide kamers van het Parlement 33% van de leden door de president benoemd worden. Het Parlement bestaat uit twee kamers, het Huis van Afgevaardigden en de Senaat. De leden van het Parlement vertegenwoordigen het land en niet de persoon of de politieke partij die hem/haar benoemd heeft. Er wordt gestemd zonder last of ruggespraak. Bij de benoeming in de Senaat wordt inderdaad veel macht toegekend aan de president van de Republiek. Een derde van de senatoren wordt door de president benoemd, waaronder 30% vrouwen en twee vertegenwoordigers van de Batwa (pygmee) etnie. De overige leden worden getrapt gekozen door districtsraden en benoemd uit geledingen van het maatschappelijk middenveld. De 80 leden van het Huis van Afgevaardigden worden gekozen volgens artikel 76 van het ontwerp. Dit betekent dat de bevolking 53 leden direct kiest. De overige 17 Afgevaardigden worden getrapt gekozen en vertegenwoordigen de Senaat en het maatschappelijk middenveld. Volgens het ontwerp speelt de president bij deze benoemingen geen rol. Deze verhouding is een keuze die de Grondwetscommissie, na consultaties en overleg, gemaakt heeft. Na aanvaarding van het ontwerp bij referendum zal blijken hoe de executieve macht invulling geeft aan toepassing van de Grondwet. </antwoord>
      <antwoord nummer="2">In het proces van democratisering staan in 2003 de voorbereidingen van het grondwettelijk referendum, de presidentiële en de parlementaire verkiezingen centraal. De grondwetsvorming vindt steeds plaats in een proces van intensieve consultaties met alle lagen van de bevolking in alle regio’s van het land en met Rwandesen in de diaspora. Een opmerkelijk opzet overigens in een land met een nauwelijks ontwikkelde geschiedenis van consultatie. De eerste ronde van het consultatieve proces werd afgesloten met een conferentie op 8–10 november 2002, waaraan ca. 800 Rwandesen uit binnen- en buitenland deelnamen. Het Corps Diplomatique in Kigali en vertegenwoordigers van internationale organisaties waren bij deze conferentie aanwezig. Na deze conferentie werden nieuwe voorstellen, gevraagd en ongevraagd, ook vanuit de internationale gemeenschap, verwerkt. Bijdragen werden onder meer gegeven door juristen uit Nederland, de VS, het VK en België. Naast de schriftelijke bijdragen heeft de Ambassade in Kigali regelmatig overleg gevoerd met de voorzitter van de grondwetscommissie en andere vooraanstaande Rwandese juristen over de structuur en de inhoud van de ontwerp grondwet. Het referendum voor de grondwet is voorzien voor 26 mei aanstaande. </antwoord>
      <antwoord nummer="3">In hun commentaar op de ontwerp tekst van de Grondwet van 4 maart jl. stelden de EU Ambassadeurs in Kigali dat het document enerzijds een moderne Grondwet is, anderzijds dat het document duidelijk gebaseerd is op de Rwandese geschiedenis, met name de genocide, waardoor de gehanteerde tekst meer politiek dan juridisch geïnspireerd is. Het evaluatie team van het Nederlandse, Britse en Zweeds MoU (1 oktober 2001 – 30 november 2002) stelt dat «the draft constitution is a well drafted document. But the constitutional process is weakened by the lack of sphere for political discussion....» De voorliggende tekst kan democratische ontwikkelingen in Rwanda verder bevorderen. Van cruciaal belang blijft echter het toetsen van de feitelijke ontwikkelingen aan de geformuleerde democratische principes. Ik kan u verzekeren dat deze toetsing nadrukkelijk door de Ambassade in Kigali plaatsvindt. Ook in EU verband in Brussel en Kigali en bij speciale gelegenheden, zoals tijdens het recente bezoek van de Rwandese Minister van Buitenlandse Zaken aan Den Haag, komen de mensenrechten, politieke structuur en het democratiseringsproces uitvoerig aan de orde. </antwoord>
      <noten afkomstig="antwoord"/>
   </antwoorden>
</kvr>
