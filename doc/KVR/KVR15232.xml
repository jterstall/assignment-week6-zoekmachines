<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Justitie en van Binnenlandse Zaken en Koninkrijksrelaties over de voorafgaande arrestaties inzake het huwelijk van Kroonprins Willem-Alexander en prinses Máxima. (Ingezonden 7 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15232
</item>
         <item attribuut="Inhoud">Hoeveel mensen zijn gearresteerd voorafgaand, tijdens en na het huwelijk van kroonprins Willem-Alexander en prinses Maxima op 2 februari 2002. Welke redenen waren er om deze mensen te arresteren.</item>
         <item attribuut="Rubriek">Staats- en bestuursrecht (Koninklijk huis) Strafrecht en strafprocesrecht (Dwangmiddelen)</item>
         <item attribuut="Trefwoorden">Aanhoudingen Koninklijk huis</item>
         <item attribuut="Vindplaats">Kamervragen met antwoord 2001-2002, nr. 773, Tweede Kamer</item>
         <item attribuut="Vraagnr_bij_indiening">2010205790</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2002-03-08</item>
         <item attribuut="Datum_indiening">2002-02-07</item>
         <item attribuut="Document-id">KVR15232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1621" allpagenumbers="1621 1622" vetnummer="2010205790" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15232" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="773" onderwerp="" indiendatum="2002-02-7">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-03-8">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Hoeveel mensen zijn er gearresteerd voorafgaand, tijdens en na het huwelijk van Kroonprins Willem-Alexander en prinses Máxima op 2 februari jl.? Op welke gronden zijn zij gearresteerd? </vraag>
      <vraag nummer="2">Was er naar uw oordeel voor elke persoon voldoende grond voor arrestatie? </vraag>
      <vraag nummer="3">Kan per gearresteerde persoon aangegeven worden hoe lang en op welke grond hij/zij is vastgehouden? </vraag>
      <vraag nummer="4">Wat was de reden om een circa 60-jarige vrouw met een bord met de tekst «Liever een dwaze moeder, dan een domme prins» te arresteren? Wat vindt u ervan dat zij is gearresteerd? </vraag>
      <vraag nummer="5">Waar ligt naar uw mening de grens tussen de vrijheid van meningsuiting en het op basis van de noodverordening arresteren «wegens belediging van het Koninklijk Huis»? </vraag>
      <vraag nummer="6">Is bij geen enkele arrestatie sprake van schending van de vrijheid van meningsuiting? </vraag>
      <vraag nummer="7">Is het waar dat het programmamakers van het satirische EO-programma «Bunkeren» op dwingende en/of dreigende manier afgeraden is hun programmaplannen uit te voeren? Op welke wijze vond dit plaats? </vraag>
      <vraag nummer="8">Wat is uw mening over het optreden en handelen van de politie en de CID in verband met deze geplande TV-opname? </vraag>
      <vraag nummer="9">Waarom hebben politie en CID zich beziggehouden met plannen voor opnamen van een satirisch programma rondom het huwelijk? </vraag>
      <vraag nummer="10">Hoe zijn de politie en CID de programmaplannen te weten gekomen? Is er sprake geweest van aftappen of andere bijzondere opsporingsmethoden? Zo ja, welke en waarom? </vraag>
      <noten afkomstig="vraag">
         <noot nummer="1" datum="2002-02-4" bron="Radio 1">Radio 1, 4 februari 2002</noot>
      </noten>
   </vragen>
   <antwoorden aantal="9">
      <antwoord nummer="1">Tussen vrijdagmiddag 1 februari 2002 en zondagavond 3 februari 2002 zijn door de politie in totaal 34 aanhoudingen verricht. Van deze aanhoudingen waren er 10 niet gerelateerd aan het huweliijk, waaronder 6 aanhoudingen voor openbare dronkenschap. Twee aanhoudingen konden snel als onterecht worden bestempeld. Dit betrof een man die achteraf ten onrechte werd verdacht van mededaderschap en een oudere mevrouw die als gevolg van een misverstand is overgebracht naar het politiebureau. Aan beide personen zijn excuses aangeboden. 22 aanhoudingen hielden verband met het huwelijk. Deze aanhoudingen kunnen worden onderverdeeld in de volgende categorieën: 6 personen voor beledigende teksten, gedragingen of uitlatingen. 4 personen voor belediging van politie-ambtenaren. 4 personen voor het gooien van voorwerpen naar de Gouden Koets. 5 personen voor het niet voldoen aan een bevel/vordering. 2 voor openlijke geweldpleging. 1 voor bekladding van het wegdek. </antwoord>
      <antwoord nummer="2">In één zaak van de 22 hierboven vermelde aangehouden personen zal de officier van justitie de eerder uitgebrachte dagvaarding intrekken en de zaak seponeren omdat de aangehouden persoon ten onrechte als verdachte is aangemerkt. Deze aanhouding is achteraf onterecht gebleken. Gezien de geconstateerde strafbare feiten was er, behoudens in de drie voormelde gevallen, voldoende grond om over te gaan tot aanhouding. </antwoord>
      <antwoord nummer="3">Op grond van het Wetboek van Strafvordering kunnen personen worden opgehouden voor verhoor, waarheidsvinding of onderzoek naar de identiteit. 9 personen zijn op dezelfde dag heengezonden. 11 personen zijn na een dag heengezonden. Eén persoon is na voorgeleiding voor de officier van justitie na 2 dagen heengezonden en een ander is na voorgeleiding aan de officier van justitie na drie dagen, binnen de termijn van de inverzekeringstelling, heengezonden. De laatste twee personen waren gearresteerd voor het gooien van voorwerpen naar de gouden koets. Vijftien personen zijn met een dagvaarding heengezonden. In één geval zal de dagvaarding worden ingetrokken, zoals hierboven vermeld. De officier van justitie zal voor de overige personen beoordelen of een dagvaarding al dan niet zal worden uitgebracht. De eerste zitting zal eind april 2002 plaatsvinden. </antwoord>
      <antwoord nummer="4">Voorzover bekend is er geen 60-jarige vrouw met een dergelijk bord gearresteerd. Er is, zoals eerder is vermeld, een circa 60-jarige vrouw als gevolg van een misverstand overgebracht naar het politiebureau. Zij was niet de draagster van genoemd bord. </antwoord>
      <antwoord nummer="5">De personen die op deze grond zijn aangehouden, zijn niet aangehouden op grond van een noodverordening, doch op basis van het Wetboek van Strafrecht. Bij het optreden is als uitgangspunt genomen de vrijheid van meningsuiting binnen de grenzen van de wet. Bij elke aanhouding is door de politie in overleg met het Openbaar Ministerie beoordeeld of de grenzen van de wet zijn overtreden. </antwoord>
      <antwoord nummer="6">Gelet op de geconstateerde gedragingen, dan wel uitlatingen of teksten heeft de hoofdofficier van justitie zich op het standpunt gesteld dat alle aanhoudingen terecht hebben plaatsgevonden, behoudens de bij vraag 2 genoemde gevallen. De rechter zal, in de gevallen waar dagvaardingen zijn of worden uitgebracht, over de aanhoudingen nog oordelen. </antwoord>
      <antwoord nummer="7">Op 1 februari 2002 te 14.00 uur heeft er op uitnodiging van het Beleidscentrum op het hoofdbureau van politie te Amsterdam een gesprek plaatsgevonden tussen de producent van het programma en de manager informatieve programma’s van de EO enerzijds en enkele personen van het regiokorps Amsterdam Amstelland, de RVD, de gemeente en de dienstdoende officier van justitie anderzijds. Het gesprek had voornamelijk een informatief en constructief karakter. De medewerkers van de EO hebben de andere aanwezigen hun plannen meegedeeld. Daarbij is aangeraden om de opnamen te doen plaatsvinden buiten de veiligheidsring of op een andere dag. Bij het gesprek toonden de medewerkers van de EO begrip voor het standpunt van de autoriteiten. </antwoord>
      <antwoord nummer="8">Gelet op het op vraag 7 gegeven antwoord ben ik van oordeel dat het optreden goed en constructief is geweest. De medewerkers van de EO zijn op de dag zelf uitgenodigd en vervolgens tijdens een gesprek gewezen op de risico’s van hun optreden. </antwoord>
      <antwoord nummer="9 en 10">Bij een Regionale Centrale Informatie Eenheid was informatie binnengekomen dat een met name genoemde persoon van plan was om op de huwelijksdag de orde te gaan verstoren. Over de plannen werd meegedeeld dat men met een «look-a-like» van de heer Zorreguieta die omringd zou zijn door bodyguards op verschillende locaties zou verschijnen. Men zou uit zijn op ordeverstoringen en een en ander zou geschieden in samenwerking met de pers. Medewerkers van de Centrale informatiedienst zijn in contact getreden met de met name genoemde persoon die desgevraagd heeft meegedeeld dat het om een EO-programma ging. Er zijn geen andere opsporingsmethoden gebruikt. </antwoord>
      <noten afkomstig="antwoord"/>
   </antwoorden>
</kvr>
