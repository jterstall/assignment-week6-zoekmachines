<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over procedures bij euthanasie. (Ingezonden 12 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6250
</item>
         <item attribuut="Inhoud">Vragen naar aanleiding van het artikel 'GGD inspecteert procedures bij euthanasie' in de informatiekrant GGD-Twente, waarin melding wordt gemaakt van contact tussen de behandelend arts en de gemeentelijke lijkschouwer, terwijl de patiÃ«nt nog leeft.</item>
         <item attribuut="Rubriek">Gezondheidszorg (Euthanasie)</item>
         <item attribuut="Trefwoorden">Euthanasie</item>
         <item attribuut="Vindplaats">Kamervragen met antwoord 1997-1998, nr. 498, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1997-12-24</item>
         <item attribuut="Datum_indiening">1997-12-12</item>
         <item attribuut="Document-id">KVR6250</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1017" allpagenumbers="1017 1018" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6250" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="498" onderwerp="" indiendatum="1997-12-12">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1997-12-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van het artikel «GGD inspecteert procedures bij euthanasie» in het jongste nummer van de informatiekrant GGD-Twente, waarin melding wordt gemaakt van contact tussen de behandelend arts en de gemeentelijke lijkschouwer, terwijl de patiënt nog leeft? </vraag>
      <vraag nummer="2">Deelt u de opvatting dat de zuiverheid van de procedure in het geding kan zijn, indien de lijkschouwer zowel betrokken is bij de beslissing om tot levensbeëindigend handelen over te gaan, als een oordeel dient te geven over de zorgvuldigheidseisen waaraan in het kader van de meldingsregeling dient te worden voldaan? Kan de lijkschouwer in dat geval nog tot een onafhankelijk oordeel komen? </vraag>
      <vraag nummer="3">Komt het daadwerkelijk voor dat, zoals in betreffend artikel in de informatiekrant wordt gesuggereerd, de geconsulteerde lijkschouwer en de controlerende lijkschouwer dezelfde persoon zijn? </vraag>
      <vraag nummer="4">Kan inzicht worden gegeven of, en zo ja op welke manier, GGD-en zorgdragen voor een strikte scheiding van de bevoegdheden in het kader van de meldingsregeling euthanasie tussen de behandelend arts enerzijds en de gemeentelijke lijkschouwer anderzijds? </vraag>
      <vraag nummer="5">Bent u bereid te bevorderen dat de gemeentelijke lijkschouwer in voorkomende gevallen tot een onafhankelijk oordeel kan komen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. De inhoud van het artikel doelt op procedurele informatie door de gemeentelijke lijkschouwer aan de arts inzake de melding van euthanasie. Veelal wordt tevens door de arts aangegeven op welk tijdstip hij zich voorneemt euthanasie uit te voeren. Voor de gemeentelijke lijkschouwer is het goed te weten wanneer ongeveer zijn aanwezigheid wordt verwacht, opdat uit piëteit ten opzichte van de naasten de formele kant zo spoedig mogelijk kan worden geregeld. Het artikel heeft geen betrekking op inhoudelijke informatie over de wijze waarop een arts moet handelen ten aanzien van het verzoek om euthanasie van een concrete patiënt. </antwoord>
      <antwoord nummer="2">Aan gemeentelijke lijkschouwers in het algemeen wordt regelmatig informatie gevraagd over de gang van zaken rond de melding van euthanasie. De gemeentelijke lijkschouwers kunnen procedurele informatie geven over de werking van de meldingsprocedure en over de zorgvuldigheidseisen die een arts in het kader van zijn handelen bij euthanasie in acht heeft te nemen. Het moet echter procedurele informatie betreffen en geen oordeel over een concreet geval. In veel gevallen stelt een arts de gemeentelijke lijkschouwer van te voren in kennis van het tijdstip waarop een euthanasie door hem zal worden uitgevoerd. Bij deze inkennisstelling gaat het niet om ziektegegevens of om het feitelijke handelen door de arts met betrekking tot een concrete patiënt. Hetgeen in vraag 1 is geantwoord ten aanzien van de handelwijze van de GGD Twente wijkt niet af van deze algemene gang van zaken. Een ander punt is dat het niet zo kan zijn dat een gemeentelijke lijkschouwer ter beoordeling van een concreet geval vooraf de zorgvuldigheidseisen met een arts doorneemt, om dan vervolgens de melding in ontvangst te nemen en een oordeel te geven over het handelen van de arts en over de wijze waarop door hem de zorgvuldigheidseisen zijn gehanteerd. Dat is strijdig met de vereiste objectiviteit van oordelen. </antwoord>
      <antwoord nummer="3">Het artikel in de informatiekrant heeft, zoals reeds in de eerste vraag is aangegeven, betrekking op objectieve informatie betreffende de procedurele kant van de meldingsprocedure. Er is geen sprake van consultatie vooraf, zoals een arts verplicht is deze in te roepen bij een onafhankelijke collega, indien hij met een verzoek tot euthanasie wordt geconfronteerd. Consultatie vooraf en de taak van de gemeentelijke lijkschouwer zijn strikt gescheiden. </antwoord>
      <antwoord nummer="4">De Wet op de lijkbezorging bepaalt in artikel 6 dat een gemeentelijke lijkschouwer niet als zodanig optreedt wanneer hij een patiënt die het in concreto betreft in de twee jaar daarvoor als behandelend arts geneeskundige aard of bijstand heeft verleend. In het algemeen hebben de GGD-en in ons land in een protocol de bevoegdheden van ieder der bij de meldingsprocedure betrokken actoren duidelijk vastgelegd. Hiertoe behoort ook het aangeven van een strikte scheiding tussen de bevoegdheden van de behandelend arts en die van de gemeentelijke lijkschouwer. </antwoord>
      <antwoord nummer="5">Het is een vereiste voor de taakuitoefening door een gemeentelijke lijkschouwer dat deze terzake een onafhankelijk oordeel geeft. In het rapport inzake forensische geneeskunde, dat thans onder verantwoordelijkheid van het ministerie van Justitie wordt opgesteld, zal dit aspect nog eens worden benadrukt. </antwoord>
      <noten afkomstig="antwoord"/>
   </antwoorden>
</kvr>
