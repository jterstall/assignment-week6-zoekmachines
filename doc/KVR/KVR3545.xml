<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lambrechts en Giskes (beiden D66) over belastingregels voor harmonie- en fanfareverenigingen. (Ingezonden 20 juni 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3545
</item>
         <item attribuut="Rubriek">Belastingen (Loonbelasting) Belastingen (Omzetbelasting) Belastingen (Vennootschapsbelasting) Cultuur en taal (Overig)</item>
         <item attribuut="Trefwoorden">Loonbelasting Muziek Omzetbelasting Vennootschapsbelasting</item>
         <item attribuut="Vindplaats">Kamervragen met antwoord 1995-1996, nr. 1577, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
            <persoon partij="D66">Giskes</persoon>
         </item>
         <item attribuut="Datum_reaktie">1996-08-20</item>
         <item attribuut="Datum_indiening">1996-06-20</item>
         <item attribuut="Document-id">KVR3545</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3207" allpagenumbers="3207 3208" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1577" onderwerp="" indiendatum="1996-06-20">
         <vrager partij="D66" oorsprong="parlement">Lambrechts</vrager>
         <vrager partij="D66" oorsprong="parlement">Giskes</vrager>
         <vraagt-aan/>
      </vraagdata>
      <antwoorddata antwoorddatum="1996-08-20">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder>de staatssecretaris van Financie¨n</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Deelt u de mening, dat harmonie- en fanfareverenigingen een cultureel-maatschappelijk doel dienen? </vraag>
      <vraag nummer="2">Worden harmonie- en fanfareverenigingen belastingplichtig geacht voor loon-, omzet- en vennootschapsbelasting wanneer zij hun jaarlijkse muziekfeesten organiseren? </vraag>
      <vraag nummer="3">Hebben dergelijke muziekfeesten primair tot doel: fondswerving voor instrumentarium en uniformering? </vraag>
      <vraag nummer="4">Bent u bereid op de harmonie- en fanfareverenigingen dezelfde belastingregels toe te passen als op andere fondswervende instellingen? </vraag>
      <vraag nummer="5">Bestaat er naar uw mening een principieel verschil tussen «hafa»-verenigingen en carnavalsverenigingen als het gaat om de verstrekking van spijzen en dranken gedurende een korte periode in een jaar? </vraag>
      <vraag nummer="6">Bent u bereid op «hafa»-verenigingen de zogenaamde kantineregeling toe te passen op dezelfde wijze als dat voor carnavalsverenigingen gebeurt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De amateurkunst kent in onze samenleving veel actieve deelnemers. Bij het beoefenen van amateurkunst worden heel vanzelfsprekend culturele waarden overgedragen. In alle kunstdisciplines zijn amateurkunstenaars actief. Binnen de muziek kent de harmonie- en fanfaresector vele actieve beoefenaars. Harmonie- en fanfareverenigingen hebben dan ook zeker een cultureel maatschappelijk belang, met name binnen de plaats en regio waar ze gevestigd zijn. </antwoord>
      <antwoord nummer="2">De Harmonie- en fanfareverenigingen die hun jaarlijkse muziekfeesten organiseren zijn slechts inhoudingsplichtig voor de loonbelasting/premie volksverzekeringen indien zij werknemers in dienst hebben in de zin van de Wet op de loonbelasting 1964. Zo kan bijvoorbeeld de artiestenregeling van toepassing zijn als verenigingen artiesten tegen vergoeding laten optreden. De artiestenregeling houdt in dat de artiest die een overeenkomst van korte duur sluit, in fictieve dienstbetrekking staat tot de opdrachtgever. Deze opdrachtgever dient loonbelasting/premie volksverzekeringen in te houden over de aan de artiest verstrekte vergoedingen. Voor wat betreft de belastingplicht voor de vennootschapsbelasting is het volgende van belang. Op grond van artikel 2, eerste lid, onderdeel d, van de Wet op de Vennootschapsbelasting 1969 (hierna: Wet Vpb.) zijn verenigingen belastingplichtig voor deze belasting indien en voor zover zij een onderneming drijven. Het organiseren van muziekfeesten door bedoelde verenigingen zal in het algemeen moeten worden aangemerkt als het drijven van een onderneming, en wel omdat daarmee wordt deelgenomen aan het economisch verkeer op zodanige wijze dat – ook geheel overeenkomstig de bedoeling – winst wordt behaald. Overigens verstaat artikel 4 van de Wet Vpb. onder «het drijven van een onderneming» tevens een uiterlijk daarmee overeenkomende werkzaamheid waardoor in concurrentie wordt getreden met ondernemingen, gedreven door natuurlijke personen dan wel door kapitaalvennootschappen e.d. Ook op grond van die bepaling kan in beginsel sprake zijn van belastingplicht voor de vennootschapsbelasting. Heffing over de netto-opbrengsten kan alleen achterwege blijven indien de harmonie- of fanfarevereniging voldoet aan de voorwaarden voor de toepassing van de subjectieve vrijstelling als bedoeld in artikel 6 van de Wet Vpb. De eerste voorwaarde om voor de vrijstelling in aanmerking te komen is dat bij de vereniging «de behartiging van een algemeen maatschappelijk belang op de voorgrond staat». Indien het algemeen belang (het muzikaal opluisteren van plaatselijke gebeurtenissen en het bevorderen van het muzikaal peil van de (dorps)gemeenschap prevaleert boven het particuliere belang van de leden (het – gezellig – samen musiceren), is daarvan sprake. Een andere aan de subjectieve vrijstelling verbonden eis is dat, zo er sprake is van een winststreven, dit van bijkomstige betekenis is. Dat «bijkomstige» karakter heeft zijn vertaling gevonden in het Vrijstellingenbesluit vennootschapsbelasting: de winst mag niet meer bedragen dan (gemiddeld) f 13 000,– per jaar. Tot slot geldt de eis dat die winst uitsluitend kan worden aangewend ten bate van de vereniging zelf of een ander algemeen maatschappelijk belang. Voor de beoordeling of de winst niet meer bedraagt dan voormeld bedrag van f 13 000,– is nog het volgende van belang. Ingevolge artikel 6, tweede lid, van de Wet Vpb. kan de Minister van Financie¨n voor lichamen die een algemeen maatschappelijk belang behartigen nadere regelen geven met betrekking tot het bepalen van de winst. Van deze bevoegdheid is gebruik gemaakt door middel van het tot de belastingdienst gerichte besluit van 26 augustus 1993, nr. DB93/3669M gepubliceerd in BNB 1993/288). In dit besluit is met name geregeld in welke mate fictieve kosten in aanmerking kunnen worden genomen wegens om niet of tegen te lage beloning verrichte arbeid. Naarmate harmonie- en fanfareverenigingen bij het belastingplicht leiden meer met vrijwilligers werken, zal deze regeling voor hen van groter belang kunnen zijn. </antwoord>
      <antwoord nummer="2 t/m 4">Inzake de omzetbelasting is het volgende van belang. Harmonie- en fanfareverenigingen vallen niet onder de wettelijke vrijstelling voor sociaal/culturele prestaties, die is vervat in artikel 11, lid 1, onderdeel f, van de Wet op de omzetbelasting 1968 (hierna: Wet OB). Nochtans kunnen zij een beroep doen op een regeling die voor muziekverenigingen is getroffen. In de zogenaamde artiestenregeling (het besluit van 21 augustus 1992, nr. VB 92/1599) is goedgekeurd dat verenigingen die zich bezighouden met amateuristische muziekbeoefening niet in de heffing van omzetbelasting worden betrokken indien zij ter zake niet me´e´r ontvangen dan f 40 000,– per jaar. Het ligt in het voornemen van de Staatssecretaris van Financie¨n dit bedrag op te trekken tot f 50 000,–. Laatstgenoemd bedrag stemt overeen met het bedrag dat geldt voor de vrijgestelde fondswervende diensten in de zin van artikel 11, lid 1, onderdeel v, van de Wet OB. </antwoord>
      <antwoord nummer="5 en 6" voetnoot="1 2">Carnavalsverenigingen vallen, net als de harmonie- en fanfareverenigingen, niet onder de hiervoor genoemde wettelijke vrijstelling voor sociaal/culturele prestaties. Ook carnavalsverenigingen kunnen echter een beroep doen op een bijzondere regeling. Deze regeling is neergelegd in de brief van de Staatssecretaris van Financie¨n aan de Kamer van 2 februari 1996 <voetnoot nummer="1"/>, nr. VB 96/328 en houdt onder meer in dat carnavalsverenigingen, die naast hun in de brief omschreven vrijgestelde prestaties ook spijzen en dranken verstrekken, voor deze verstrekking niet in de heffing van omzetbelasting worden betrokken mits hun totale omzet, inclusief de vrijgestelde prestaties, een bedrag van f 50 000,– per jaar niet overschrijdt. Harmonie- en fanfareverenigingen kunnen in dit verband een beroep doen op de zgn. kantineregeling zoals die is opgenomen in het besluit van 27 juni 1980, nr. 080–1088. Op grond van die regeling kunnen onder meer muziekverenigingen, indien zij overigens geen belaste prestaties verrichten, met hun normale kantine-activiteiten buiten de heffing van de omzetbelasting blijven. Een voorwaarde daarbij is, dat de kantine-omzet niet meer bedraagt dan f 125 000,–. De Staatssecretaris van Financie¨n zal dit bedrag zoals in de memorie van toelichting bij de Wet terugsluis opbrengst reparatiewetsvoortel-btw <voetnoot nummer="2"/>is aangegeven, verhogen tot het bedrag dat geldt voor vrijgestelde fondswervende leveringen in de zin van artikel 11, lid 1, onderdeel v, van de Wet OB, te weten f 150 000,–. </antwoord>
      <noten afkomstig="antwoord">
         <noot nummer="1">Fin–96–40</noot>
         <noot nummer="2" documenttype="Kamerstuk" kamerstuk-id="24 428" documentnummer="3">Kamerstuk 24 428, nr. 3</noot>
      </noten>
   </antwoorden>
</kvr>
