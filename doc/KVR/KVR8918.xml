<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de staatssecretaris van Sociale Zaken en Werkgelegenheid, dhr. Hoogervorst over het ontbreken van arbodiensten bij bedrijven. (Ingezonden 26 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8918
</item>
         <item attribuut="Rubriek">Arbeid (Arbeidsomstandigheden) Gezondheidszorg (Maatschappelijke gezondheidszorg)</item>
         <item attribuut="Trefwoorden">Arbeidsomstandigheden Bedrijfsgezondheidszorg</item>
         <item attribuut="Vindplaats">Kamervragen met antwoord 1998-1999, nr. 973, Tweede Kamer</item>
         <item attribuut="Vraagnr_bij_indiening">2989908480</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-03-17</item>
         <item attribuut="Datum_indiening">1999-02-26</item>
         <item attribuut="Document-id">KVR8918</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1993" allpagenumbers="1993 1994" vetnummer="2989908480" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8918" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="973" onderwerp="" indiendatum="1999-02-26">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst</vraagt-aan>
      </vraagdata>
      <antwoorddata antwoorddatum="1999-03-17">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Veel bedrijven ontberen wettelijke arbodienst; twee zijn geverbaliseerd»? <voetnoot nummer="1"/>
      </vraag>
      <vraag nummer="2">Kent u de cijfers die door Heliview en SEO-/Intomart verzameld zijn – 39% respectievelijk 21% van de bedrijven zijn niet aangesloten bij een arbodienst – bevestigen? Zo neen, welke percentage van de bedrijven is volgens uw gegevens niet aangesloten bij een arbodienst? </vraag>
      <vraag nummer="3">Hoe verhoudt zich het aantal van 98 bedrijven dat blijkens een overzicht van uw ministerie geen contract met een arbodienst had, tot het feit dat slechts twee bedrijven geverbaliseerd zijn? </vraag>
      <vraag nummer="4">Kunt u zich vinden in de opvatting van de directeur van Arbo Unie dat de Arbeidsinspectie actiever zou moeten optreden ten aanzien van bedrijven die geen arbodienst hebben? Heeft dit te maken met het capaciteitsprobleem van de Arbeidsinspectie? </vraag>
      <vraag nummer="5">Heeft de Arbeidsinspectie geen bevoegdheid om een sanctie op te leggen bij het ontbreken van een contract met een arbodienst? Wie heeft die bevoegdheid dan wel? </vraag>
      <vraag nummer="6">Zoekt de arbeidsinspectie niet apart naar bedrijven die geen arbodienst hebben? Indien dit klopt en de Arbeidsinspectie inderdaad niet bevoegd is om een sanctie op te leggen, op welke wijze wordt de wettelijke plicht tot aansluiting bij een arbodienst dan gehandhaafd? Bent u voornemens over te gaan tot een actiever handhavingsbeleid? </vraag>
      <vraag nummer="7">Als inderdaad blijkt dat (veel) bedrijven niet zijn aangesloten bij een arbodienst, hoe verhoudt zich dat tot de in bepaalde sectoren weer groeiende instroom in de WAO? </vraag>
      <noten afkomstig="vraag">
         <noot nummer="1" datum="1999-02-23" bron="Financieel Dagblad">Financieel Dagblad, 23 februari 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Reeds enkele jaren wordt, in opdracht van het Ministerie van Sociale Zaken en Werkgelegenheid, de naleving van dit wettelijk voorschrift onderzocht door middel van enquêtes bij bedrijven. De meest recente meting in het kader van het «SZW-Werkgeverspanel», dateert van medio 1998. Op dat moment bleek 94,4% van de bedrijven te zijn aangesloten bij een arbodienst. Voor bedrijven met tien en méér werknemers was de aansluitingsgraad ruim 99%, voor bedrijven met 2–9 werknemers 93%. De door Heliview en SEO-/Intomart gehouden onderzoeken hebben een commercieel karakter, en zijn – behoudens de conclusies – niet openbaar gemaakt; de resultaten kunnen derhalve niet aan de bevindingen van het SZW-Werkgeverspanel worden getoetst. Wel blijkt bij navraag, dat de onderlinge verschillen in uitkomsten voor een belangrijk deel verband houden met de steekproef-samenstelling van de ondervraagde bedrijven. In tegenstelling tot het SZW-Werkgeverspanel werden in de commerciële enquêtes bedrijven met één werknemer wèl betrokken. Het is uit vele onderzoeken bekend dat de naleving van dit soort administratieve verplichtingen zeer sterk afneemt naarmate het bedrijf kleiner van omvang is. Een zeer lage aansluitingsgraad in de (talrijke) bedrijven met slechts één werknemer, zou, naast verschillen in vraagstelling en steekproef, de verschillen in uitkomsten kunnen verklaren. </antwoord>
      <antwoord nummer="3">Bij handhaving door de Arbeidsinspectie kunnen diverse instrumenten worden ingezet. In het uiterste geval kan de Arbeidsinspectie het zwaarste handhavingsinstrument, het procesverbaal, inzetten. In de gevallen dat bij inspecties wordt vastgesteld dat bedrijven niet aan de aansluitingsverplichting bij een arbodienst voldoen, wordt door de Arbeidsinspectie naleving verlangd. Vrijwel alle bedrijven voldoen vervolgens alsnog aan hun verplichting. Bij de laatste controle behoeft daarom nog slechts tegen een zeer gering aantal bedrijven procesverbaal te worden opgemaakt. </antwoord>
      <antwoord nummer="4">De Arbeidsinspectie besteedt tijdens inspecties structureel aandacht aan de zorg voor arbeidsomstandigheden in het algemeen. De aansluitingsverplichting van werkgevers bij een arbodienst is daar onderdeel van. Gelet op het geringe aantal bedrijven dat (nog) niet is aangesloten, en de effectiviteit van andere mechanismen die aansluiting bewerkstelligen (zie het antwoord op vraag 6), acht ik dit voldoende. Capaciteitsproblemen spelen hierbij geen bijzondere rol. </antwoord>
      <antwoord nummer="5">De Arbeidsinspectie is bevoegd een sanctie op te leggen indien een werkgever niet bij een arbodienst is aangesloten. In dat geval kunnen als handhavingsinstrumenten de waarschuwing en het procesverbaal worden ingezet. Na inwerkingtreding van de Arbowet 1998 kan op grond van deze overtreding door de Arbeidsinspectie een boete worden aangezegd. </antwoord>
      <antwoord nummer="6">De Arbeidsinspectie zoekt niet apart naar bedrijven die niet bij een arbodienst zijn aangesloten. Ik acht een nog actiever optreden op alléén dit punt niet nodig, gelet op de feitelijke ontwikkeling in de naleving van de aansluitingsplicht en niet doelmatig, gelet op de in acht te nemen prioriteiten bij de verdeling van de capaciteit. Daarbij komt dat de werkgevers in de praktijk in de eerste plaats door de uitvoeringsinstellingen van de werknemersverzekeringen herinnerd worden aan de noodzaak van aansluiting bij een arbodienst. Werkgevers zijn verplicht om een afschrift van het contract met een arbodienst op te sturen aan de uitvoeringsinstelling; de uitvoeringsinstellingen hebben de niet aangesloten werkgevers de afgelopen jaren herhaaldelijk per brief gemaand dit alsnog te doen. Niet aangesloten werkgevers worden tenslotte met de noodzaak van aansluiting geconfronteerd indien zich een langdurig ziektegeval voordoet. Thans moet uiterlijk na 13 weken met medewerking van een arbodienst een ziekmelding gedaan worden bij de uitvoeringsinstelling, onder meer ter verificatie van het wachtjaar voor de WAO. </antwoord>
      <antwoord nummer="7">Uit het antwoord op vraag 2 blijkt, dat het aantal niet bij een arbodienst aangesloten bedrijven betrekkelijk gering is, behoudens wellicht de allerkleinste bedrijven. Er zijn geen aanwijzingen dat een groeiende WAO-instroom hiermee enig verband houdt. </antwoord>
      <noten afkomstig="antwoord"/>
   </antwoorden>
</kvr>
