<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de ministers van Onderwijs, Cultuur en Wetenschap en van Economische Zaken over Amstel Televisie 5 (AT5). (Ingezonden 22 juni 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29222
</item>
         <item attribuut="Inhoud">Vragen naar aanleiding van de mening, zoals verwoord in Handelingen II, 2005-2006, nr. 102, dat eventuele restruimte in de publieke multiplex uitsluitend dient te worden aangewend voor publieke doeleinden. Hierdoor zou er ruimte zijn voor het doorgeven van Salto Omroep Amsterdam/AT5. Indiener vraagt de ministers om voor lokale omroepen in de grote steden de NOS te verplichten minstens één lokale publieke tv- en radiozender te laten uitzenden op haar DVB-T-capaciteit en verzoekt hen dit mee te nemen in de aangekondigde wijziging van de Mediawet.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Omroepen Televisie</item>
         <item attribuut="Vindplaats">Kamervragen met antwoord 2006-2007, nr. 2547, Tweede Kamer</item>
         <item attribuut="Vraagnr_bij_indiening">2060718960</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-09-03</item>
         <item attribuut="Datum_indiening">2007-06-22</item>
         <item attribuut="Document-id">KVR29222</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5389" allpagenumbers="5389 5390 5391" vetnummer="2060718960" code="0607tkkvr2547" lopendefooter="Tweede Kamer, vergaderjaar 2006–2007, Aanhangsel" filenaam="KVR29222" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2547" onderwerp="" indiendatum="2007-06-22">
         <vrager partij="SP" oorsprong="parlement">Jasper van Dijk</vrager>
         <vraagt-aan>de ministers van Onderwijs, Cultuur en Wetenschap en van Economische Zaken</vraagt-aan>
      </vraagdata>
      <antwoorddata antwoorddatum="3 september 2007), zie ook Aanhangsel Handelingen nr. 2176, vergaderjaar 2006–2007">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Deelt u nog steeds de mening dat eventuele restruimte in de publieke multiplex uitsluitend dient te worden aangewend voor publieke doeleinden? Kunt u uw antwoord toelichten? <voetnoot nummer="1"/>
      </vraag>
      <vraag nummer="2" voetnoot="2">Kunt u onderschrijven dat in de publieke NOS-multiplex ruimte is voor het doorgeven van Salto Omroep Amsterdam /AT5, al dan niet met inzet van hogere bandbreedtes? <voetnoot nummer="2"/>
      </vraag>
      <vraag nummer="3" voetnoot="3">Waarom heeft u nog geen overleg gevoerd met de lokale omroepen en de Nederlandse Omroep Stichting (NOS), zoals u heeft toegezegd in antwoord op eerdere vragen? <voetnoot nummer="3"/>Bent u nog steeds van mening dat u een rol dient te spelen bij het vinden van een structurele oplossing? Welke stappen gaat u zetten om dit te bereiken? </vraag>
      <vraag nummer="4">Bent u bereid om voor lokale omroepen in grote steden (bijvoorbeeld met meer dan 400.000 inwoners) de NOS te verplichten minstens één lokale publieke tv- en radiozender in grootstedelijke regio’s te laten uitzenden op haar DVB-T capaciteit? Zo ja, hoe gaat u dit realiseren? Zo neen, waarom niet? </vraag>
      <vraag nummer="5">Bent u bereid om voor lokale publieke omroepen in grote steden (bijvoorbeeld met meer dan 400.000 inwoners) op Non-Interferentie-Basis per stad één DVB-T frequentie te gunnen aan de publieke lokale omroeporganisaties? Bent u tevens bereid om bij te dragen aan de zenderexploitatie in het kader van hun publieke grootstedelijke taakopdracht? </vraag>
      <vraag nummer="6">Hoe verhoudt de doelmatigheidstoets voor lokale omroepen zich tot het feit dat het bereik van omroepen voor grote steden (zoals Salto/AT5) vele malen groter is dan van menig regionale omroep, waarvoor de doelmatigheidstoets niet geldt? </vraag>
      <vraag nummer="7">Hoe gaat u om met de zenderexploitatie door de NOS van de publieke multiplex na de beëindiging van het contract tussen NOS en Koninklijke KPN NV (KPN) over de publieke mux in 2008? Bent u bereid toe te zien op een eerlijke openbare aanbesteding, gezien de dominante positie van KPN in deze markt en eerdere – voor bijvoorbeeld consumenten – beperkende gedragingen van KPN? </vraag>
      <vraag nummer="8">Bent u bereid om bij de aangekondigde wetswijziging van de Mediawet (de «Multimedia- en reclamewet») tevens een wetswijziging voor te stellen voor de verplichte uitzending van (grootstedelijke) lokale omroepen via de digitale ether? Kunt u uw antwoord toelichten? </vraag>
      <noten afkomstig="vraag">
         <noot nummer="1" documenttype="Handelingen" documentnummer="102">Handelingen II, nr. 102, vergaderjaar 2005–2006 http://freenet-homepage.de/davidbeyer/ Niederlande.htm http://home.planet.nl/~ploe2070/fmtv/dvbt/digitenne-kpntv.html.</noot>
         <noot nummer="2">Uit technische informatie blijkt dat de Nederlandse Omroep Stichting thans 14,93 Mbit/s gebruikt voor het herbergen van haar uitzendingen in haar DVB-T capaciteit. Hierop worden sinds 6 juni 2007 vier televisie-zenders en negen radiostations uitgezonden, waaronder inbegrepen de publieke regionale radio-en tv-zenders. Tot 6 juni 2007 werd de commerciele tv-zender CNN International op de publieke capaciteit als vijfde zender doorgegeven ten behoeve van het commerciele Digitenne van KPN-aanbod. Op basis van binnenhuisontvangst heeft KPN haar bandbreedte (voor Digitenne van KPN) op de DVB-T capaciteit ingericht op 19,91 Mbit/s om – met behoud van zogeheten Portable B-binnenhuisontvangst – meer zenders een plek te kunnen geven. Ook sommige publieke omroepen in het buitenland doen dit</noot>
         <noot nummer="3" documenttype="Kamervragen" documentnummer="586" documentjaargang="2006-2007">Aanhangsel Handelingen, nr. 586, vergaderjaar 2006–2007.</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1 2">Zoals door de toenmalige minister van OCW op 5 september 2006 in het debat met de Kamer is aangegeven, is de publieke multiplex bestemd voor publieke taken. De ruimte in deze multiplex mag niet commercieel worden gebruikt. <voetnoot nummer="1"/>De toenmalige minister heeft in reactie op een vraag van het voormalige kamerlid mevrouw Örgü toegezegd in te gaan op het wederzijdse gebruik van frequentieruimte door de NOS en Digitenne (nu KPN/Digitenne). <voetnoot nummer="2"/>Het kamerlid Örgü refereerde in haar vraag ook aan restruimte waarover de NOS zou beschikken. Digitenne zou deze restruimte voor de doorgifte van commerciële televisieprogramma’s gebruiken. In het verleden hebben Digitenne en NOS als vergunninghouders van DVB-T frequentieruimte samengewerkt om de destijds beschikbare frequentieruimte zo efficiënt mogelijk te benutten. Dit leidde destijds tot wederzijdse uitwisseling van frequentieruimte. Er was geen sprake van beschikbare restruimte binnen de multiplex van de NOS. Sinds december 2006 zijn de landelijke publieke kanalen gratis (free to air) te ontvangen. Dit was ondermeer aanleiding om de uitwisseling te beëindigen. Met ingang van 6 juni 2007 is de wederzijdse uitwisseling van de frequentieruimte definitief beëindigd. </antwoord>
      <antwoord nummer="2">Ik kan dit niet onderschrijven. De beschikbare capaciteit van een multiplex is gerelateerd aan de kwaliteit van het desbetreffende signaal. De verhouding tussen de capaciteit en kwaliteit is van technische aard en wordt bepaald door de vergunninghouder. Het doorgeven van meer programma’s gaat dus ten koste van de (beeld)kwaliteit van de doorgegeven programma’s. De inzet van «hogere bandbreedtes» betekent dat er binnen de multiplex meer ruimte ontstaat. Echter dit heeft een negatief effect op het bereik van de zender. Het signaal komt minder ver of dringt slechter door in de bebouwing. Dit laatste is van belang voor de binnenhuisontvangst. Als vergunninghouder bepaalt de NOS, in samenspraak met de regionale omroepen, welke keuzes worden gemaakt in de relatie capaciteit/kwaliteit. Deze keuze is niet aan mij. Er speelt nog een ander aspect. In de DVB-T vergunning van de NOS is de verplichting opgenomen dat de NOS de televisieprogramma’s van de regionale omroepen uitzendt. Een verplichting om ook programma’s van de lokale publieke omroepen uit te zenden, staat niet in de vergunning. Gelet op de samenstelling van de NOS-multiplex ligt het niet voor de hand deze multiplex in te zetten voor lokale programmering. De frequentieplanning van deze multiplex is er namelijk niet op gericht om in een klein gebied, lokale programma’s uit te zenden. Door het uitzenden van het Salto Omroep Amsterdam/AT5 programma via de multiplex van de NOS ontstaat er een bereik van Utrecht tot aan Texel voor dit lokaal bedoelde programma. Van spectrumefficiency in relatie tot het doelgebied is dan geen sprake meer, bovendien leidt het tot precedentwerking voor andere publieke lokale omroepen. Om beide genoemde redenen acht ik de uitzending van één lokaal programma via de multiplex van de NOS onwenselijk. </antwoord>
      <antwoord nummer="3" voetnoot="3">Op ambtelijk niveau is met de NOS gesproken over de situatie rondom de lokale publieke omroep AT5. Daaruit blijkt dat met de huidige kwaliteit van de kanalen er in de landelijke publieke multiplex geen ruimte beschikbaar is voor lokale publieke omroep. De DVB-T vergunning van de NOS is er op gericht dat de landelijke en de regionale publieke televisie en radiozenders worden doorgegeven. Deze vergunning is destijds verleend in het vooruitzicht van de afschakeling van de analoge landelijke en regionale televisie etherfrequenties. Lokale publieke televisie werd als gevolg van de beperkte frequentieruimte en frequentie-indeling nooit via de analoge ether uitgezonden maar via de kabelnetten. Dit is ongewijzigd voor de digitale ethertelevisie (DVB-T). Sinds het vervallen van de verspreidingsbeperking is het toegestaan dat een lokale publieke omroep desgevraagd zijn programma’s ter beschikking stelt aan een netwerkbeheerder (ook buiten het eigen verzorgingsgebied). Deze situatie doet zich nu voor doordat de commerciële partij KPN/Digitenne bereid is om het signaal van AT5 mee te nemen in zijn programmapakket. In de eerdere beantwoording op de kamervragen over AT5 heb ik laten weten dat in de regio Groot Amsterdam een distributiekanaal moet zijn waarmee AT5 te ontvangen is. Dit kanaal is – net als voor alle andere lokale publieke omroepen die televisieprogramma’s uitzenden – het kabelnetwerk. Zoals ik eerder al in antwoord op vragen van de leden Atsma (CDA), Van Dam (PvdA), Slob (CU) en Van Dijk (SP) over toegang voor lokale publieke omroepen tot digitale basispakketten heb aangegeven <voetnoot nummer="3"/>, ben ik bezig om de Mediawet te wijzigen zodat digitale ontvangst van de lokale publieke omroep in de overgangssituatie van analoge naar digitale kabelpakketten ook wordt geregeld. Daarmee wordt een regeling getroffen die de gehele lokale publieke omroep aangaat. Het staat AT5 vrij onderhandelingen te voeren met eigenaren van relevante elektronische communicatie-netwerken over doorgifte van zijn televisie aanbod. </antwoord>
      <antwoord nummer="4">Nee, een dergelijke bijzondere positie voor bepaalde lokale publieke omroepen (in grote steden) acht ik ongewenst, los van de vraag of dit technisch mogelijk is. De staatssecretaris van EZ heeft toegezegd in het najaar met een Nota Distributiebeleid te komen. In deze nota zal nader ingegaan worden op mogelijkheden voor digitale distributie van de lokale publieke omroep. </antwoord>
      <antwoord nummer="5">Zie antwoord op vraag 4. De financiering van lokale publieke omroep wordt niet door de rijksoverheid maar door lokale overheden verzorgd. </antwoord>
      <antwoord nummer="6" voetnoot="4">Ervan uitgaande dat deze vraag evenals de overige vragen betrekking heeft op verspreiding van het televisiesignaal via de ether, wil ik hierover het volgende zeggen. Salto heeft, net als alle andere lokale omroepen, geen etherfrequentie voor televisie. Het bereik wordt dus gerealiseerd door verspreiding via de kabel. De staatssecretaris van EZ voert voor wat betreft de kabel geen doelmatigheidstoets uit. De doelmatigheidstoets, vastgelegd in artikel 3.3, derde lid, onderdeel d van de Telecommunicatiewet, zit alleen op radio. De achtergrond van de striktere regeling voor de lokale publieke omroep is dat het in sommige gevallen niet mogelijk blijkt om lokale omroep in het daarvoor bestemde spectrumgedeelte te plannen en de wetgever heeft willen voorkomen dat een frequentie die internationaal gecoördineerd is voor het gebruik van een groot vermogen aan een lokale publieke omroep zou moeten worden toegekend die deze voor een veel kleiner vermogen zou gebruiken. <voetnoot nummer="4"/>
      </antwoord>
      <antwoord nummer="7">De Publieke Omroep is verantwoordelijk voor de contracten rondom het etherzendernetwerk voor zijn digitale televisie. De Publieke Omroep zal het zendernetwerk na 2008 Europees aanbesteden. Ik vertrouw erop dat de Publieke Omroep deze aanbesteding zorgvuldig uitvoert. </antwoord>
      <antwoord nummer="8">Nee, de Mediawet regelt uitsluitend dat aan (lokale) publieke omroepen zendtijd wordt toegewezen. Op grond van de Telecommunicatiewet wordt aan lokale publieke omroepen met toegewezen zendtijd bij voorrang en voor zover technisch mogelijk frequentieruimte voor de uitzending van een radioprogramma toegekend. Een uitzendverplichting in de Mediawet voor de verplichte uitzending van (grootstedelijke) lokale omroepen via de digitale ether past niet in deze systematiek. De mogelijkheden voor de lokale publieke omroep via de ether zullen worden betrokken bij de eerder vermelde Nota distributiebeleid. </antwoord>
      <noten afkomstig="antwoord">
         <noot nummer="1">Tweede Kamer, Handelingen 2005–2006, nr. 102</noot>
         <noot nummer="2">Tweede Kamer, vergaderjaar 2006–2007, 30 800 VIII, nr. 76</noot>
         <noot nummer="3" documenttype="Kamervragen">Aanhangsel Handelingen, II 2006/07, nr. 1631.</noot>
         <noot nummer="4">Zie Kamerstukken II, 1997/98, 25 533, nr. 5, p. 43</noot>
      </noten>
   </antwoorden>
</kvr>
