<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Volksgezondheid, Welzijn en Sport over de mensonwaardige behandeling van «zware» gevallen in psychiatrische instellingen. (Ingezonden 28 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26559
</item>
         <item attribuut="Inhoud">Vragen naar aanleiding van artikel in Telegraaf van 26 juli 2006 over extreem problematische cliënt van de psychiatrische inrichtingen Sint Servatius (GGZ Noord- en Midden-Limburg) die al lange tijd gevangen zit in een klein kamertje met minieme bewegingsvrijheid. Indiener stelt dat de situatie onhoudbaar en ontoelaatbaar voor cliënt en verplegend personeel is. Volgens NU '91 zouden er 75 à 100 soortgelijke gevallen (met een drugsverleden of een ernstig trauma) bekend zijn.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten)</item>
         <item attribuut="Trefwoorden">Patiënten Psychiatrische ziekenhuizen</item>
         <item attribuut="Vindplaats">Kamervragen met antwoord 2006-2007, nr. 147, Tweede Kamer</item>
         <item attribuut="Vraagnr_bij_indiening">2050617060</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-10-12</item>
         <item attribuut="Datum_indiening">2006-07-28</item>
         <item attribuut="Document-id">KVR26559</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="313" allpagenumbers="313 314 315" vetnummer="2050617060" code="0607tkkvr147" lopendefooter="Tweede Kamer, vergaderjaar 2006–2007, Aanhangsel" filenaam="KVR26559" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="147" onderwerp="" indiendatum="2006-07-28">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="12 oktober 2006), zie ook Aanhangsel Handelingen nr. 1957, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u op de hoogte van het feit dat een extreem problematische cliënt van de psychiatrische inrichting Sint Servatius van GGZ Noord en Midden Limburg al ruim tweehonderd dagen opgesloten zit in een kamertje kleiner dan een gevangeniscel zonder enige bewegingsvrijheid behalve een aangrenzende buitenkooi van 3 bij 1,5 meter? Zo ja, hoe lang bent u al op de hoogte van deze en soortgelijke situaties? <voetnoot nummer="1"/>
      </vraag>
      <vraag nummer="2">Deelt u de mening dat deze situatie ontoelaatbaar en onhoudbaar is, zowel voor de cliënt als voor het verplegend personeel? </vraag>
      <vraag nummer="3">Onderschrijft u de inschatting van NU ’91 dat er 75 á 100 soortgelijke situaties bekend zijn van buitensporig agressieve patiënten die in Nederlandse psychiatrische instellingen geïsoleerd zijn opgesloten? Zo neen, hoe groot is het aantal soortgelijke gevallen? </vraag>
      <vraag nummer="4">Is het waar dat het hier voornamelijk gaat om patiënten die een drugsverleden hebben of ernstig getraumatiseerd zijn door bijvoorbeeld geweldsdelicten, oorlogen en marteling? </vraag>
      <vraag nummer="5">Is het waar dat de Inspectie voor de Gezondheidszorg (IGZ) al sinds eind vorig jaar op de hoogte is van deze situaties? Zo ja, bent u door de Inspectie op de hoogte gesteld? Zo neen, vindt u het verantwoord dat de Inspectie geen alarm heeft geslagen en had u als eindverantwoordelijke niet op de hoogte moeten zijn? </vraag>
      <vraag nummer="6">Welk oordeel velt de Inspectie voor de Gezondheidszorg over deze situaties? Wordt er voldaan aan basale normen van verantwoorde zorg? </vraag>
      <vraag nummer="7">Is het waar dat er pas in september een psychiater naar deze patiënt komt kijken? Hoe kan dit acht maanden op zich laten wachten? </vraag>
      <vraag nummer="8">Deelt u de mening van GGZ-instellingen en NU’91 dat deze instellingen niet de faciliteiten en middelen hebben om veilige en menswaardige opvang voor deze categorie cliënten te creëren? Zo neen, waarom niet? </vraag>
      <vraag nummer="9">Bent u eveneens van mening dat deze groep gevaarlijke patiënten tussen wal en schip valt aangezien zij niet op een veilige manier behandeld kunnen worden in GGZ-instellingen, maar ook geen toegang hebben tot menswaardige opvang zoals in TBS-klinieken wel geboden zou kunnen worden? Zo neen, waarom niet? </vraag>
      <vraag nummer="10">Bent u bereid de mogelijkheid te creëren om deze categorie GGZ-patiënten in TBS-klinieken te plaatsen met bijbehorend gespecialiseerd verpleegkundig personeel? Zo neen, waarom niet? </vraag>
      <vraag nummer="11">Deelt u de mening dat er richtlijnen moeten komen voor het plaatsen van chronisch gevaarlijke patiënten waarbij zowel de veiligheid van cliënt en personeel als een goede behandeling gewaarborgd worden? Zo neen, waarom niet? </vraag>
      <vraag nummer="12">Welke structurele maatregelen bent u van plan te nemen om deze situatie te verhelpen? Welke acties heeft u sowieso tot nu toe ondernomen om deze situatie op te lossen? </vraag>
      <noten afkomstig="vraag">
         <noot nummer="1" datum="2006-07-26" bron="Telegraaf">Telegraaf, 26 juli 2006</noot>
      </noten>
   </vragen>
   <antwoorden aantal="9">
      <antwoord nummer="1">Ja, ik ben van dit specifieke geval op de hoogte sinds de media hierover hebben bericht. Het is mij ook bekend dat zich soortgelijke situaties voordoen, waarbij incidenteel psychiatrische cliënten via dergelijke noodoplossingen worden verpleegd. </antwoord>
      <antwoord nummer="2">Dwangmaatregelen dienen slechts toegepast te worden indien er geen andere, minder ver gaande maatregelen voor handen zijn. De toelaatbaarheid en houdbaarheid van deze specifieke situatie kan ik niet beoordelen, omdat ik als minister niet word geïnformeerd over individuele casussen. In aansluiting op een eerdere inventarisatie van doorstromingsproblematiek in de geestelijke gezondheidszorg heeft de Inspectie voor de Gezondheidszorg een korte enquête aangekondigd, waarin navraag wordt gedaan naar het aantal langdurig gesepareerde cliënten (zie vraag 3 en 12). Eventuele langetermijn consequenties voor het behandelaanbod en/of het personeel voor deze doelgroep zullen op mijn verzoek ook meegenomen worden in dit onderzoek. </antwoord>
      <antwoord nummer="3 en 12">Volgens observaties van de Inspectie voor de Gezondheidszorg is het aantal cliënten, dat langdurig gesepareerd wordt verpleegd op één hand te tellen. Het aantal cliënten met een meervoudige en zeer complexe problematiek bedraagt naar schatting 75. Dit laatste blijkt uit een medio 2004 door de Inspectie voor de Gezondheidszorg uitgevoerde inventarisatie naar de omvang van doorstromingsproblemen in het zorgaanbod voor deze cliënten binnen de randstedelijke conglomeratie. Niet bekend is hoeveel daarvan buitensporig agressief zijn, noch hoe groot het aantal dergelijke cliënten is in andere regio’s. Er wordt momenteel gewerkt aan een set «Prestatie-indicatoren voor de geestelijke gezondheidszorg». Hierin zullen indicatoren worden opgenomen, die zich richten op de omvang en ernst van langdurige separatie van psychiatrische cliënten. Hierdoor zal een doorlopende monitoring van deze cliënten mogelijk zijn, wat een duidelijk beeld van deze doelgroep op zal leveren. Dit past in het gezamenlijke beleid van veld en overheid, dat is gericht op het terugdringen van het aantal separaties. Deze set zal in oktober 2006 voltooid zijn en in november 2006 aan mij worden aangeboden. Omdat implementatie van deze prestatie-indicatoren pas in 2007 en 2008 zal plaatsvinden, heeft de Inspectie voor de Gezondheidszorg aangekondigd een kleine enquête onder alle instellingen voor geestelijke gezondheidszorg uit te voeren, die zich richt op de vraag hoeveel cliënten er langdurig worden gesepareerd. Ik verwacht binnen een maand rapportage van de Inspectie voor de Gezondheidszorg. Wat betreft het zorgaanbod is een structurele uitbreiding van het aantal plaatsen in klinieken voor intensieve behandeling (KIB) van 72 naar 77 in voorbereiding. Deze zijn bedoeld voor cliënten, die op grond van de Wet Bijzondere opnemingen in psychiatrische ziekenhuizen in aanmerking komen voor gedwongen plaatsing. Er is sprake van een tijdelijke plaatsing, met verbetering in het functioneren van de cliënt als uitgangspunt. Dit laatste houdt in terugplaatsing naar een algemeen psychiatrisch ziekenhuis (APZ). Daarnaast is er een uitbreiding van langdurige zorg in een KIB-achtige setting van 48 plaatsen goedgekeurd (zie ook vraag 3 en 4 Mevrouw Joldersma, KV 2050617110). </antwoord>
      <antwoord nummer="4">In het algemeen is mij bekend dat de gesloten afdelingen van de algemene psychiatrische ziekenhuizen en de klinieken voor intensieve behandeling een zeer diverse populatie hebben. Ik beschik niet over informatie betreffende een specifieke verdeling in diagnosegroepen voor de bovengenoemde langdurig gesepareerde doelgroep dan wel cliënten met meervoudige problematiek. Op mijn verzoek zal deze vraag meegenomen worden in het bij vraag 2 aangekondigde onderzoek door de Inspectie voor de Gezondheidszorg. </antwoord>
      <antwoord nummer="5 en 7">Als Minister word ik niet geïnformeerd over individuele casussen. Het is mij daarom niet bekend op welk moment een cliënt door zijn behandelaar wordt gezien. De Inspectie voor de Gezondheidszorg heeft aangegeven sinds juli 2005 op de hoogte te zijn van bovengenoemde casuïstiek; zowel door middel van briefwisseling als gesprek is er regelmatig contact geweest met de instelling waar de betrokken cliënt verblijft. Daarbij is steeds de intentie uitgesproken om adequate zorg te bieden. Uit de media heb ik vernomen dat er al twee keer sprake is geweest van een tijdelijke opname in een kliniek voor intensieve behandeling; het lijkt vanzelfsprekend dat er in dit kader sprake is geweest van beoordeling door een psychiater. Tot op dit moment heeft de Inspectie mij geen indicatie gegeven dat er in het algemeen sprake is van onverantwoorde zorg (zie vraag 6); afhankelijk van de bevindingen van het in vraag 2 aangekondigde onderzoek zal beoordeeld worden of aanvullende maatregelen noodzakelijk zijn. </antwoord>
      <antwoord nummer="6">Bij onderzoek naar doorstromingsproblemen van cliënten met complexe problematiek in de randstedelijke conglomeratie zijn geen aanwijzingen gevonden dat de zorg voor dergelijke cliënten (ernstig) tekort zou schieten. Uit het bij vraag 2 aangekondigde onderzoek zal blijken of dit oordeel ook gerechtvaardigd is wat betreft de doelgroep van langdurig gesepareerde cliënten. </antwoord>
      <antwoord nummer="8 en 9">Gezien het beperkte aantal signalen over «noodoplossingen» in de afgelopen jaren en de bij vraag 3 en 12 genoemde structurele maatregelen ga ik er vanuit dat binnen het huidige reguliere behandelaanbod, samen met de klinieken voor intensieve behandeling, voldoende adequate zorg geboden kan worden. </antwoord>
      <antwoord nummer="10">Tbs-klinieken zijn bedoeld voor de behandeling van tbs-cliënten. Deze behandeling is primair gericht op het terugdringen van recidivegevaar tot een aanvaardbaar niveau. De behandeling in de geestelijke gezondheidszorg daarentegen is primair gericht op het genezen van de geestesstoornis. Slechts in uitzonderlijke noodgevallen, waarin de cliënt niet adequaat kan worden opgenomen en behandeld in de geestelijke gezondheidszorg, kan ervoor gekozen worden om een ggz-cliënt te plaatsen in een tbs-kliniek. Echter, in eerste instantie dient de behandeling van deze categorie cliënten plaats te vinden in een daarvoor geschikte setting binnen de geestelijke gezondheidszorg. </antwoord>
      <antwoord nummer="11">In de geestelijke gezondheidszorg worden al verschillende multidisciplinaire richtlijnen voor behandeling van deze groep cliënten gehanteerd. De primaire verantwoordelijkheid voor het opstellen en aanpassen van deze richtlijnen ligt bij de betrokken partijen in het veld. Op grond van de huidige signalen lijken aanpassingen in plaatsingsrichtlijnen niet noodzakelijk; bij de modernisering van de Algemene Wet Bijzondere Ziektekosten zijn de planningsnormen al los gelaten. Dit biedt de instellingen voor geestelijke gezondheidszorg de mogelijkheid om uitbreiding van het aantal plaatsen te vragen, indien er sprake is van een structurele stijging in de behoefte aan zorg (zie ook vraag 3 en 4 Mevrouw Joldersma, KV 2050617110). </antwoord>
      <noten afkomstig="antwoord"/>
   </antwoorden>
</kvr>
