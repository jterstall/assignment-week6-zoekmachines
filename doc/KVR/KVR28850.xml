<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) en Wolfsen (PvdA) aan de staatssecretaris van Justitie over de duur van de Nederlandse erkenning van buitenlandse adoptiezaken. (Ingezonden 29 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28850
</item>
         <item attribuut="Inhoud">Sommige kinderen wachten al langer dan anderhalf jaar op een erkenning van hun adoptiezaak.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie</item>
         <item attribuut="Vindplaats">Kamervragen met antwoord 2006-2007, nr. 2211, Tweede Kamer</item>
         <item attribuut="Vraagnr_bij_indiening">2060716270</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2007-07-17</item>
         <item attribuut="Datum_indiening">2007-05-29</item>
         <item attribuut="Document-id">KVR28850</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4685" allpagenumbers="4685 4686" vetnummer="2060716270" code="0607tkkvr2211" lopendefooter="Tweede Kamer, vergaderjaar 2006–2007, Aanhangsel" filenaam="KVR28850" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2211" onderwerp="" indiendatum="2007-05-29">
         <vrager partij="GroenLinks" oorsprong="parlement">Azough</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="17 juli 2007), zie ook Aanhangsel Handelingen nr. 1911, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u de dossiers van A.I.F. (IND nr. 0601260096, V nr. 2710108167) en het dossier van J.P.G Z. (IND 0510130036, V nr. 2708792063)? Is het waar, dat deze kinderen al langer dan anderhalf jaar wachten op een erkenning van hun adoptiezaak? Komt het vaker voor dat adoptiekinderen langer dan een jaar moeten wachten op erkenning? Zo ja, om hoeveel kinderen gaat het en waardoor worden deze lange wachttijden veroorzaakt? Is het waar, dat de snelheid, waarmee een adoptiezaak wordt erkend, afhankelijk is van de regio waar het adoptiegezin woont? Zo ja, wat vindt u hiervan? </vraag>
      <vraag nummer="2">Bent u van mening, dat kinderen van wie vaststaat, dat zij in Nederland zullen opgroeien bij hun Nederlandse adoptieouders zo snel mogelijk een Nederlandse nationaliteit moeten krijgen en niet onnodig mogen worden belemmerd? </vraag>
      <vraag nummer="3">Is het u bekend, dat deze gezinnen door de lange wachttijden worden geconfronteerd met ernstige vertragingen bij het aanvragen van bijvoorbeeld kinderbijslag, ziektekostenverzekering, inschrijving bij de gemeente en aanvraag voor een visum bij reizen naar het buitenland? Zo ja, wat vindt u ervan, dat ouders en kinderen in een Nederlands gezin zo lang moeten wachten op de erkenning van hun adoptiezaak met alle gevolgen van dien en welke maatregelen bent u van plan te nemen om deze lange wachttijden te bestrijden? </vraag>
      <vraag nummer="4">Is het waar, dat deze kinderen, doordat hun adoptiezaak nog niet erkend is, geen Nederlandse nationaliteit kunnen krijgen en alleen recht hebben op een tijdelijke verblijfsvergunning bij verblijf van de adoptiefouder(s)? Zo ja, is het waar dat, wanneer hier sprake is van een éénouderadoptie, het kind bij het overlijden van de adoptiefouder geen enkele familieband in Nederland heeft en dus geen recht op verblijf? Zo ja, wat zijn de consequenties voor een kind van wie de erkenning van de adoptie op zich heeft laten wachten? Zo neen, bij wie mag het kind dan verblijven? </vraag>
      <vraag nummer="5">Bent u van mening, dat het beleid en duur ten aanzien van erkenning van buitenlandse adoptiezaken in alle regio’s gelijk moet zijn? Zo ja, hoe wilt u dit bevorderen? Wat kunt u concreet doen voor gevallen waarbij dit niet het geval is? </vraag>
      <vraag nummer="6">Bent u van mening, dat adoptiefouders op zijn minst helderheid moeten krijgen over de duur van de procedure voor de erkenning van hun adoptiezaak en bent u van mening dat ouders recht hebben op een vlotte afhandeling van hun (reeds in het buitenland erkende) adoptiezaak? Zo neen, waarom niet. Zo ja, wat gaat u hieraan doen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Uit navraag bij de Raad voor de rechtspraak is mij gebleken dat deze kinderen al langer dan anderhalf jaar wachten op een uitspraak inzake de erkenning van de in het land van herkomst van de kinderen uitgesproken adoptie. Het komt niet vaak voor dat adoptiekinderen langer dan een jaar moeten wachten op een uitspraak inzake erkenning. In 2006 werden in Nederland 822 erkenningszaken behandeld, waarvan er negen een behandeltijd van meer dan één jaar hadden. Een belangrijke factor die van invloed is op de behandelduur, is het onderzoek dat de rechter in voorkomende gevallen doet naar de vraag of aan de beslissing een behoorlijk onderzoek of behoorlijke rechtspleging is voorafgegaan. Er zijn ook verschillen in doorlooptijden tussen de rechtbanken. Zo kan bijvoorbeeld een tijdelijke piek in het aantal te behandelen zaken tot gevolg hebben dat de behandeling van een zaak soms pas na enige tijd aanvangt. Echter, uit informatie van de Raad voor de rechtspraak blijkt dat deze zaken in het algemeen voortvarend worden behandeld (een landelijk gemiddelde van 3,2 maanden). </antwoord>
      <antwoord nummer="2">Ja. De verkrijging van het Nederlanderschap is het directe gevolg van de erkenning van de buitenlandse adoptie. De erkenning van buitenlandse adopties is per 1 januari 2004 aanzienlijk verruimd en vereenvoudigd met de inwerkingtreding van de Wet conflictenrecht adoptie. Bij een adoptie door in Nederland verblijvende adoptiefouders van een kind dat ten tijde van de adoptie gewone verblijfsplaats heeft in een land dat niet is aangesloten bij het Haags Adoptieverdrag 1993, zal de in artikel 7 van de Wet conflictenrecht adoptie genoemde procedure moeten worden gevolgd. Zie over de duur van die procedure mijn antwoord op vraag 1. </antwoord>
      <antwoord nummer="3">Anders dan deze leden veronderstellen, is de verkrijging van kinderbijslag, een ziekenkostenverzekering, de inschrijving bij de gemeente of het beroep op andere voorzieningen niet afhankelijk van de erkenning van de adoptie en daarmee de verkrijging van het Nederlanderschap. Het bezit van een geldige verblijfsvergunning is in beginsel voldoende om aanspraak te kunnen maken op voorzieningen en verstrekkingen van overheidswege. Wachttijden bij procedures in verband met de erkenning van adopties vormen dus geen vertragende factor in dit opzicht. </antwoord>
      <antwoord nummer="4">Ja, wanneer het om de erkenning van een adoptie op grond van artikel 7 van de Wet conflictenrecht adoptie gaat, is artikel 5b, eerste lid, van de Rijkswet op het Nederlanderschap van toepassing. Daaruit volgt dat de kinderen de Nederlandse nationaliteit pas kunnen verkrijgen, indien de adoptie voldoet aan de voorwaarden voor erkenning in Nederland van artikel 7 van de Wet conflictenrecht adoptie. Artikel 1:26 BW is van toepassing, ingevolge welk artikel een verklaring voor recht kan worden verzocht, die inhoudt dat de adoptie in Nederland rechtsgeldig is. De kinderen verkrijgen het Nederlanderschap op de dag dat de rechter deze verklaring heeft afgegeven. Wel komen deze kinderen in aanmerking voor verlening van een verblijfsvergunning voor verblijf bij de adoptiefouder(s). Mocht het kind door één ouder zijn geadopteerd dan kan het kind, indien deze adoptiefouder komt te overlijden, terwijl de erkenningsprocedure nog aanhangig is, in aanmerking komen voor een zelfstandige verblijfsvergunning, zie artikel 3.51, derde lid, van het Vreemdelingenbesluit 2000. De erkenningsprocedure kan worden voortgezet door de wettelijk vertegenwoordiger van het kind; degene die is belast met het gezag. Dat kan de partner zijn van de overleden adoptiefouder. Ook kan de adoptiefouder bij testament of notariële akte één of twee personen hebben aangewezen als voogd. Als de adoptiefouder daarin niet heeft voorzien, neemt de kantonrechter een beslissing. Kan er niemand in de familie- of vriendenkring van de overleden adoptiefouder worden gevonden die de voogdij op zich wil nemen, dan krijgt een voogdij-instelling het gezag over het kind. Deze instelling zal proberen een geschikt pleeggezin voor het kind te vinden. </antwoord>
      <antwoord nummer="5">Ja. Er bestaat een landelijk procesreglement adoptie dat op 1 april 2005 in werking is getreden. De rechtbanken werken alle op basis van dit reglement, dat mede ziet op termijnen. Ik heb overigens geen bevoegdheden om in concrete zaken die onder de rechter zijn, in te grijpen. </antwoord>
      <antwoord nummer="6">Het hiervoor genoemde procesreglement adoptie is te raadplegen op www.rechtspraak.nl. In individuele zaken kan de raadsman van verzoekers zich voor nadere informatie wenden tot de rechtbank waar het verzoek wordt behandeld. De Stichting Adoptievoorzieningen (SAV) verstrekt eveneens informatie over erkenning van een buitenlandse adoptie. In overleg met de SAV zal worden bezien of de voorlichting over de duur van erkenningsprocedures aanvulling behoeft. </antwoord>
      <noten afkomstig="antwoord"/>
   </antwoorden>
</kvr>
