<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (Groep Eerdmans/Van Schijndel) aan de minister van Justitie over de ontsnapping van een tbs'er uit de Rekkense tbs-kliniek Oldenkotte. (Ingezonden 9 november 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26975
</item>
         <item attribuut="Inhoud">Vragen over de opsporing van de ontsnapte tbs'er tijdens een begeleid verlof en vragen over de late alarmering van de bevolking.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 2006-2007, nr. 510, Tweede Kamer</item>
         <item attribuut="Vraagnr_bij_indiening">2060702730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Eerdmans/Van Schijndel">Eerdmans</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-09</item>
         <item attribuut="Document-id">KVR26975</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1105" allpagenumbers="1105 1106" vetnummer="2060702730" code="0607tkkvr510" lopendefooter="Tweede Kamer, vergaderjaar 2006–2007, Aanhangsel" filenaam="KVR26975" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="510" onderwerp="" indiendatum="2006-11-9">
         <vrager partij="Groep Eerdmans/Van Schijndel" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-12-19">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Wanneer kan de Kamer het in het debat van 31 oktober jl. toegezegde bericht over een ontsnapte tbs’er tegemoet zien? <voetnoot nummer="1"/>
      </vraag>
      <vraag nummer="2">Wilt u in uw bericht in ieder geval ingaan op de volgende vragen: a. Waarom is na de ontsnapping van een tbs’er uit de Rekkense tbs-kliniek Oldenkotte op 27 oktober jl. tijdens een begeleid verlof niet onmiddellijk groot alarm geslagen en overgegaan tot opsporing via de media? b. Deelt u de mening, dat een dergelijke ontsnapping van een onder tbs-gestelde standaard moet worden gevolgd door een onverwijlde, grootscheepse opsporing en het waarschuwen van de burgers via de media door middel van een opsporingsbericht met signalement? c. Is het waar, dat deze onder tbs-gestelde veroordeeld was voor moord? Zo neen, waarvoor dan wel? d. Waarom is Justitie weigerachtig geweest om onmiddellijk openheid van zaken te geven omtrent het delict of de delicten, waarvoor deze tbs’er vastzit? e. Wat is er concreet aan opsporing verricht sinds de ontsnapping? f. Deelt u de mening dat het ontoelaatbaar is dat inwoners van Rekken die letterlijk overbuur zijn van de kliniek worden bespied door de tbs’ers, zoals bleek uit een radio reportage? g. Deelt u de mening dat tbs-klinieken zich nimmer in de nabijheid van burgerwoningen mogen bevinden? h. Welke maatregelen bent u in verband met het bovenstaande voornemens te nemen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-10-31" bron="Handelingen">Handelingen, 31 oktober 2006</noot>
         <noot nummer="2" datum="2006-10-31" bron="Radio Gelderland">Radio Gelderland, 31 oktober 2006</noot>
      </noten>
   </vragen>
   <antwoorden aantal="1">
      <antwoord nummer="1">U treft dit in het antwoord op vraag 2 aan. 2a en c t/m e Betrokkene is in 1996 terzake verduistering, meermalen gepleegd, en diefstal met geweld met de dood ten gevolge, veroordeeld tot vijf jaar gevangenisstraf en tbs met dwangverpleging. In dit kader verbleef hij sinds 1999 in FPC Hoeve Boschoord en sinds 2002 in FPC Oldenkotte te Rekken. In februari 2006 is voor betrokkene een machtiging voor begeleid verlof met twee begeleiders afgegeven. In september 2006 is een machtiging begeleid verlof met één begeleider afgegeven. De onttrekking vond plaats op vrijdag 27 oktober 2006. Betrokkene bevond zich op die dag omstreeks 18.45 uur met een begeleidster in een supermarkt te Haaksbergen toen hij zich aan het toezicht heeft onttrokken. De begeleidster heeft de tbs-kliniek hiervan terstond op de hoogte gebracht. De tbs-kliniek heeft op de dag van de onttrekking omstreeks 20.30 uur bij het Nationaal Informatie Knooppunt van het KLPD melding gemaakt van de onttrekking. Het KLPD heeft de officier van justitie van het Landelijk Parket geïnformeerd. Daarna heeft het KLPD de politie in Haaksbergen, Enschede, Deventer en Rotterdam alsmede de spoorwegpolitie geïnformeerd. De tijd tussen de onttrekking en de melding door de tbs-kliniek aan het Nationaal Informatie Knooppunt is relatief lang. Inmiddels is met de tbs-kliniek afgesproken om een onttrekking conform de geldende procedures zo snel mogelijk te melden. Op zaterdag 28 oktober omstreeks 09.15 uur heeft de officier van justitie van het Landelijk parket de Dienst Operationele Ondersteuning en Coördinatie, het zgn. Doc-team, in kennis gesteld van de onttrekking. Dit team heeft die dag diverse opsporingsactiviteiten verricht, waaronder het instellen van een onderzoek naar mogelijke verblijfplaatsen van de tbs-gestelde. Betrokkene is tevens nationaal gesignaleerd. Op 28, 29, en 31 oktober is tussen de officier van justitie en FPC Oldenkotte overleg gevoerd over de wenselijkheid en noodzaak van opsporingsberichtgeving. Gelet op het risicoprofiel dat door de tbs-kliniek voor de korte termijn werd ingeschat als laag tot matig en het feit dat er nog volop recherchemogelijkheden aanwezig waren, is besloten dat er op dat moment nog geen aanleiding was deze berichtgeving in gang te zetten. Op 1 november is in overleg tussen de tbs-kliniek en de officier van justitie besloten toch een opsporingsbericht uit te doen gaan. Van doorslaggevende aard hiertoe was – ondanks het feit dat er weinig aanknopingspunten waren ter onderbouwing van de vrees dat hij zich aan zware (gewelds-)delicten schuldig zou maken – dat de opsporingsmogelijkheden uitgeput raakten en er geen concrete aanwijzingen meer waren met betrekking tot de mogelijke verblijfplaats van betrokkene. Daarnaast speelde het tijdsverloop sinds de onttrekking een rol. Diezelfde avond is het opsporingsbericht op Nederland 1 en SBS 6 uitgezonden. Op vrijdag 3 november 2006 is betrokkene door surveillerende politieagenten herkend en aangehouden en opgesloten. Hij bevond zich in de buurt van FPC Oldenkotte, waarnaar hij op weg was. Er zijn volgens het openbaar ministerie vooralsnog geen aanwijzingen dat hij zich tijdens de periode van onttrekking schuldig heeft gemaakt aan strafbare feiten. 2b Iedere tbs-gestelde met een bevel tot verpleging van overheidswege die zich heeft onttrokken aan het toezicht, wordt door het Openbaar Ministerie opgespoord. In de Aanwijzing Opsporingsberichtgeving van het College van procureurs-generaal is bepaald dat opsporingsberichtgeving via de media mogelijk is bij tbs-gestelden die zich onttrekken aan het toezicht, voor zover hun aanhouding dringend gewenst is op grond van de ernstige vrees dat zij zich aan zware delicten zullen schuldig maken, in het bijzonder geweldsdelicten. Ten aanzien van personen wier identiteit in de media bekend wordt gemaakt, geldt dat zij veroordeeld moeten zijn wegens een ernstig strafbaar feit. Bij de afweging die voorafgaat aan de beslissing om over te gaan tot opsporingsberichtgeving speelt een rol hoe de tbs-gestelde zal reageren op de berichtgeving. De kans dat deze persoon zich gewelddadig zal gedragen als hij of zij bekend wordt met het opsporingsbericht, is een factor die dient te worden meegewogen bij de vraag of berichtgeving in de media gewenst is. Deze afwegingen worden gemaakt in nauw overleg met de tbs-kliniek waar betrokkene verblijft. Bij de besluitvorming over het wel of niet aanwenden van berichtgeving via de media is zorgvuldigheid geboden. De ernst van het feit, de subsidiariteit en de proportionaliteit spelen hierbij een rol. Het belang van de persoonlijke levenssfeer van eventuele slachtoffers, getuigen en nabestaanden, van de persoonlijke levenssfeer van de tbs-gestelde en de veiligheid van de samenleving dienen tegen elkaar te worden afgewogen. Die zorgvuldigheid leidt ertoe dat niet in alle gevallen publieke berichtgeving als opsporingsmiddel wordt ingezet en dat het moment van inzet kan variëren. 2f De patiënten van het FPC Oldenkotte hebben zicht op de omgeving. Wat belangrijk is, is in welke mate patiënten zicht hebben op woningen in de omgeving. De patiënten in het FPC Oldenkotte kunnen vanuit de slaap- en woonunits minder waarnemen dan vrije burgers vanaf de openbare weg. Dit komt door de afstand tot die openbare weg en de wijze waarop de kliniek is gepositioneerd ten opzichte van die openbare weg. Het zicht op de omgeving is hierdoor beperkt. Ik meen dan ook dat van bespieden, in die zin dat onevenredige inbreuk wordt gemaakt op de privacy van mensen, geen sprake is. 2g Neen. Bij de realisatie van tbs-capaciteit staat de veiligheid van de samenleving voorop. Als de bouw of plaatsing van een kliniek in een bewoonde omgeving plaatsvindt, neemt de beveiliging van de omgeving een centrale plaats in. In verband met het aantrekken van voldoende gekwalificeerd personeel en het tot stand brengen van voldoende mogelijkheden tot resocialisatie is adequaat contact met de samenleving noodzakelijk. De onttrekking van een tbs-gestelde staat overigens los van de beveiliging van een tbs-kliniek, maar heeft te maken met het mogelijke toezicht dat kan worden uitgevoerd bij verlof. Over de maatregelen binnen dit kader, zal ik bij het antwoord op vraag 2h ingaan. 2h Het bovenstaande geeft geen aanleiding tot het nemen van extra maatregelen, naast hetgeen is opgenomen in het plan van aanpak tbs/Vernieuwing forensische zorg in strafrechtelijk kader. Dit plan van aanpak, dat u op 10 oktober 2006 (Kamerstukken II 2006–2007, 29 452 en 30 250, nr. 48) is toegestuurd, zal de veilige tenuitvoerlegging van de tbs-maatregel verder verbeteren. </antwoord>
      <noten afkomstig="antwoord"/>
   </antwoorden>
</kvr>
