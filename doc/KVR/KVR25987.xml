<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Buitenlandse Zaken en de staatssecretaris van Verkeer en Waterstaat over het rapport van de Raad van Europa over CIA-vluchten in Europa. (Ingezonden 12 juni 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25987
</item>
         <item attribuut="Inhoud">Vragen naar aanleiding van het uitkomen van het rapport van een commissie van de Raad van Europa (onder leiding van Dick Marty) over de vermeende CIA-vluchten boven Europees grondgebied. Indiener wil weten welke stappen worden ondernomen om volledige opheldering te krijgen over Nederlandse en Europese betrokkenheid en om deze in de toekomst uit te sluiten. Indiener wijst op berichten over vluchten waarover (onder meer blijkens informatie van het Ministerie van Verkeer en Waterstaat) concrete aanwijzingen bestaan. Deze vluchten zouden gebruikt zijn voor overbrenging ('extraordinary rendition') van vermeende terroristen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Inlichtingen- en veiligheidsdiensten) Criminaliteit en openbare orde (Veiligheid)</item>
         <item attribuut="Trefwoorden">Gedetineerden Inlichtingen- en veiligheidsdiensten Terrorisme</item>
         <item attribuut="Vindplaats">Kamervragen met antwoord 2005-2006, nr. 1812, Tweede Kamer</item>
         <item attribuut="Vraagnr_bij_indiening">2050614960</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2006-07-07</item>
         <item attribuut="Datum_indiening">2006-06-12</item>
         <item attribuut="Document-id">KVR25987</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3859" allpagenumbers="3859 3860" vetnummer="2050614960" code="0506tkkvr1812" lopendefooter="Tweede Kamer, vergaderjaar 2005–2006, Aanhangsel" filenaam="KVR25987" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1812" onderwerp="" indiendatum="2006-06-12">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Buitenlandse Zaken en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-07-7">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Wat vindt u van de conclusie van het op 7 juni 2006 onder leiding van Dick Marty uitgekomen rapport van de Raad van Europa over de vermeende geheime CIA-vluchten op Europees grondgebied? Welke stappen zult u nemen om volledige opheldering te krijgen over Nederlandse en Europese betrokkenheid en om die betrokkenheid in de toekomst te voorkomen of uit te sluiten? </vraag>
      <vraag nummer="2" voetnoot="1 2">Hoe beoordeelt u uw brief van 21 februari jl. waarin u schrijft dat vluchten alleen worden onderzocht als er concrete aanwijzingen zijn voor criminele handelingen <voetnoot nummer="1"/>, nu u de feiten kent rondom het vliegtuig met registratienummer Gulfstream III jet, tail number N829MG, dat op 20 juli 2002, 8 april 2003 en 11 april 2003 op Schiphol respectievelijk Groningen is geland en op 8 oktober 2002 is gebruikt voor de extraordinary rendition van de heer Maher Arar, een 35 jarige Canadees? <voetnoot nummer="2"/>
      </vraag>
      <vraag nummer="3" voetnoot="3 4">Hoe beschouwt u nu de omstandigheden van een ander vliegtuig, met registratienummer Gulfstream IV jet, tail number N85VM, dat op 13 september 2002 op Schiphol is geland <voetnoot nummer="3"/>en enkele maanden eerder, op 20 juli 2002, gebruikt is om de van terrorisme verdachte Abu Omar van Italië naar Egypte te vervoeren? <voetnoot nummer="4"/>
      </vraag>
      <vraag nummer="4" voetnoot="5">Vormen, gezien het feit dat u extraordinary rendition als illegaal heeft bestempeld volgens internationale normen, en dit dus als een crimineel feit kan worden beschouwd, de in vraag 2 en 3 genoemde feiten voor u aanleiding onderzoek naar bovengenoemde vluchten in te stellen en in het verlengde daarvan ook naar de vluchten Boeing 737(N313P), Gulfstream V (N379P), DHC-6(N6161Q), Casa 235 (N187D), Casa 235 (N168D), Beech B300 (N1753 S), Boeing 707 (N88ZL), Herculas C130 (N8183J) en DHC-8 (N505LL)? <voetnoot nummer="5"/>
      </vraag>
      <vraag nummer="5">Kunt u toelichten hoe het op de aanvallen op de Verenigde Staten van 11 september 2001 volgende besluit van de NAVO over de toepassing van artikel 5 van het Verdrag van Washington in Nederland wordt toegepast met betrekking tot het vervoeren van gevangenen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="30 467" documentnummer="1">Kamerstuk 30 467, nr. 1</noot>
         <noot nummer="2" titel="disappearance">USA below the radar, Secret flights to torture and «disappearance», Amnesty International, verschenen 5 april</noot>
         <noot nummer="3">Ministerie Verkeer en Waterstaat, WOB verzoek, Informatie over vluchtnummers d.d. 30-01-2006</noot>
         <noot nummer="4" datum="2006-02-15" bron="NRC Handelsblad, CIA vluchten dikwijls via Nederland">NRC Handelsblad, CIA vluchten dikwijls via Nederland, 15 februari 2006</noot>
         <noot nummer="5">Ministerie Verkeer en Waterstaat, WOB verzoek, Informatie over vluchtnummers d.d. 30-01-2006</noot>
      </noten>
   </vragen>
   <antwoorden aantal="4">
      <antwoord nummer="1">Het eindrapport bevat naar het oordeel van de regering geen informatie ten aanzien van vermeende CIA-vluchten en geheime detentiecentra die niet reeds uit de media en eerdere rapporten bekend was. De regering merkt op dat de conclusies van het rapport in belangrijke mate gebaseerd zijn op indirecte aanwijzingen en daarop gebaseerde veronderstellingen. Het rapport brengt Nederland op geen enkele wijze in verband met de veronderstellingen in het rapport. In verschillende brieven aan de Kamer (waaronder ook kopieverlening van antwoorden op vragen van de Raad van Europa) is uiteengezet hoe de regering deze kwestie bij de VS aan de orde heeft gesteld, hoe toezicht wordt gehouden op de activiteiten van buitenlandse inlichtingendiensten in Nederland en hoe de zgn. «kleine luchtvaart» wordt gecontroleerd binnen de bevoegdheden en mogelijkheden van verschillende overheidsdiensten. Het rapport van senator Marty geeft in de ogen van de regering geen aanleiding om de bestaande nationale controlemechanismen aan te passen. Ten aanzien van eventuele betrokkenheid van andere Europese landen, verwijst de regering naar de reacties van de desbetreffende regeringen, die in een aantal gevallen overigens hebben gewezen op het gebrek aan feitelijke onderbouwing van aantijgingen van de heer Marty en het gebrek aan hoor en wederhoor. </antwoord>
      <antwoord nummer="2 en 3">De regering heeft in eerdere schriftelijke antwoorden op 21 februari jl. en op 14 maart jl. aangegeven dat de data waarop de in de vraag genoemde toestellen met de desbetreffende registratienummers in Nederland waren, in tijd ver af liggen van de data waarop de betreffende toestellen gebruikt zouden zijn voor transport van genoemde personen. Er zijn geen nieuwe feiten aan het licht gekomen die aanleiding geven om nader onderzoek in te stellen. </antwoord>
      <antwoord nummer="4">Naar de betreffende toestellen is uitgebreid internationaal onderzoek gedaan, waarbij alle beschikbare vluchtgegevens, ter beschikking gesteld door Eurocontrol, zijn betrokken. Daarbij is geen betrokkenheid van Nederland gebleken. Ik zie derhalve geen aanleiding tot een nader onderzoek. </antwoord>
      <antwoord nummer="5">Over de reikwijdte van het besluit van de NAVO om de aanvallen op de Verenigde Staten op 11 september 2001 aan te merken als aanval op het gehele bondgenootschap in de zin van artikel 5 van het Noord-Atlantisch Verdrag is de Kamer indertijd ingelicht door de regering. Dit besluit heeft geen betekenis in relatie tot het vervoer van gevangenen. </antwoord>
      <noten afkomstig="antwoord"/>
   </antwoorden>
</kvr>
