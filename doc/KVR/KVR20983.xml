<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de ministers voor Vreemdelingenzaken en Integratie en van Buitenlandse Zaken over de legalisatie en verificatie van (vervangende) geboortebewijzen uit probleemlanden. (Ingezonden 15 juni 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20983
</item>
         <item attribuut="Inhoud">Vragen over de mogelijkheden om de identiteit van mvv-aanvragers uit 'probleemlanden' (zoals Ghana en Nigeria) aan te tonen, bij gebrek aan een objectieve bron.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht)</item>
         <item attribuut="Trefwoorden">Afrika Legitimatie Vluchtelingen</item>
         <item attribuut="Vindplaats">Kamervragen met antwoord 2003-2004, nr. 2161, Tweede Kamer</item>
         <item attribuut="Vraagnr_bij_indiening">2030415890</item>
         <item attribuut="Afkomstig_van">Vreemdelingenzaken en Integratie (VI) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-06-15</item>
         <item attribuut="Document-id">KVR20983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4567" allpagenumbers="4567 4568" vetnummer="2030415890" code="0304tkkvr2161" lopendefooter="Tweede Kamer, vergaderjaar 2003–2004, Aanhangsel" filenaam="KVR20983" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2161" onderwerp="" indiendatum="2004-06-15">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de ministers voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="27 augustus 2004), zie ook Aanhangsel Handelingen nr.1893, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u aangeven welke mogelijkheden bestaan voor de mvv-aanvragen uit zogenaamde probleemlanden (bijvoorbeeld Ghana en Nigeria) om, bij gebrek aan een objectieve bron, hun identiteit aan te tonen? <voetnoot nummer="1"/>
      </vraag>
      <vraag nummer="2">Kunt u aangeven hoe u de bewijsnood, zoals neergelegd in de Vreemdelingencirculaire B2/12.5, beoordeelt? Kan in een situatie als omschreven in vraag 1, sprake zijn van bewijsnood van de aanvrager? </vraag>
      <vraag nummer="3">Bent u bereid om zonodig een DNA-onderzoek te laten plaatsvinden teneinde meer gegevens te verkrijgen over de identiteit van de aanvrager? </vraag>
      <vraag nummer="4">Kan het vaker voorkomen dat een vrijstelling van het mvv-vereiste wordt verleend, terwijl de aanvrager niet voldoet aan de voorwaarde van het overleggen van een gelegaliseerd (vervangend) geboortebewijs, zoals ook aan de orde was bij het specifieke geval waarnaar in eerdere vragen is verwezen? </vraag>
      <vraag nummer="5">Is het waar dat, hoewel een geboorteakte niet is gelegaliseerd, toch op basis hiervan in Nederland gehuwd kan worden? Komt dit in de praktijk voor? </vraag>
      <noten afkomstig="vraag">
         <noot nummer="1">Aanvullende vragen op eerder gestelde vragen over het toelaten van alternatieven voor een geboortebewijs, Aanhangsel Handelingen, nr.1530, vergaderjaar 2003–2004</noot>
      </noten>
   </vragen>
   <antwoorden aantal="5">
      <antwoord nummer="1">Bij gebrek aan een objectieve bron kan het zijn dat betrokkene buiten zijn schuld in bewijsnood komt te verkeren.In een dergelijk geval zal de autoriteit bij wie het verzoek is gedaan (in dit geval de IND), desgewenst na consultatie van het ministerie van Buitenlandse Zaken, identificerende vragen laten stellen in het geval het om vaststelling van de identiteit gaat.In het geval het om vaststelling van biologische verwantschap gaat kan DNA-onderzoek worden aangeboden. Op grond van de uitkomst van de identificerende vragen wordt bekeken of de identiteit van betrokkene aannemelijk wordt geacht. </antwoord>
      <antwoord nummer="2">In de vreemdelingrechtelijke procedure geldt als beleidsregel voor de vaststelling van feiten dat de staat van personen wordt aangetoond aan de hand van officiële gelegaliseerde en/of geverifieerde bescheiden.In de praktijk wordt op grond van bewijsnood afgeweken van de hoofdregel indien er sprake is van exceptionele omstandigheden.Dit wordt per individueel geval bekeken. Enkele factoren kunnen hierbij een rol spelen, een limitatieve opsomming daarvan is uit de aard der zaak niet mogelijk.Zo dient aannemelijk te zijn dat het te bewijzen rechtsfeit, bijvoorbeeld het huwelijk, heeft plaatsgevonden. Dit kan bijvoorbeeld blijken uit de weigeringsbeschikking van de legalisatie, als daarin aangegeven staat dat er een huwelijksceremonie heeft plaatsgevonden.Tevens dient vast te staan dat de betreffende akte niet alsnog kan worden gelegaliseerd en mogen de gegevens in het paspoort van betrokkene geenszins afwijkend zijn van die in de akte.Ook dient aannemelijk te zijn dat afgifte van een nieuwe akte ter zake van dat rechtsfeit geen uitkomst kan brengen of niet (meer) tot de mogelijkheden behoort. In een situatie als omschreven in vraag 1 kan in voorkomende gevallen sprake zijn van bewijsnood.Dit dient, zoals gezegd, per individueel geval bekeken te worden. </antwoord>
      <antwoord nummer="3">In geval van bewijsnood zijn de resultaten van een DNA-onderzoek een geaccepteerd alternatief.Daarbij zij echter opgemerkt dat deze resultaten alleen bruikbaar zijn om de mate van waarschijnlijkheid van een biologische afstammingsrelatie tussen twee mensen te beoordelen en niet bruikbaar zijn voor het vaststellen van de identiteit van een individu. </antwoord>
      <antwoord nummer="4">Het vierde lid van artikel 3.71 Vreemdelingenbesluit voorziet in een hardheidsclausule.Op grond hiervan is het mogelijk dat de aanvraag niet wordt afgewezen op het feit dat de vreemdeling niet beschikt over een geldige machtiging tot voorlopig verblijf (mvv).Dit gebeurt indien de toepassing van het mvv-vereiste naar het oordeel van de minister voor Vreemdelingenzaken en Integratie zal leiden tot een onbillijkheid van overwegende aard.Deze beoordeling komt tot stand op grond van bijzondere en individuele omstandigheden.Op grond van het vorenstaande kan het derhalve voorkomen dat het mvv-vereiste niet langer wordt tegengeworpen, terwijl de aanvrager niet voldoet aan de voorwaarde van het overleggen van een gelegaliseerd (vervangend) geboortebewijs. </antwoord>
      <antwoord nummer="5">Voor het kunnen voltrekken van een huwelijk is vereist dat de ambtenaar van de burgerlijke stand naar genoegzaamheid de identiteit van de huwelijkspartners heeft kunnen vaststellen.Doorgaans gebeurt dat op basis van een gelegaliseerde geboorteakte.Er zijn echter uitzonderingen mogelijk.Ik verwijs hiervoor naar de uitgebreide beantwoording van de vragen van de leden Varela en Nawijn (LPF) op 14 mei 2004 en die van de leden Van der Staaij (SGP) en Visser (VVD) eveneens op 14 mei 2004 (Aanhangsel Handelingen nrs.1552 en 1556, vergaderjaar 2003–2004). </antwoord>
      <noten afkomstig="antwoord"/>
   </antwoorden>
</kvr>
