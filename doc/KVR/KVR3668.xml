<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Apostolou (beiden PvdA) over de finale stemming door de Staten van Aruba met betrekking tot het ontwerp Landsverordening Overdracht Tenuitvoerlegging Strafvonnissen. (Ingezonden 12 juli 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3668
</item>
         <item attribuut="Inhoud">De vragen betreffen onduidelijkheid over de aanvaarding van dit ontwerp en de gevolgen daarvan voor de rechtsgeldigheid van deze Landsverordening en voor de daadwerkelijke inwerkingtreding van de wijziging van het Nederlands-Antilliaans Uitleveringsbesluit.</item>
         <item attribuut="Rubriek">Staats- en bestuursrecht (Koninkrijk) Strafrecht en strafprocesrecht (Uitlevering)</item>
         <item attribuut="Trefwoorden">Internationaal strafrecht Nederland Nederlandse Antillen Uitleveringen</item>
         <item attribuut="Vindplaats">Kamervragen met antwoord 1996-1997, nr. 8, Tweede Kamer</item>
         <item attribuut="Afkomstig_van">Kabinet voor Nederlands-Antilliaanse en Arubaanse Zaken</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Apostolou</persoon>
         </item>
         <item attribuut="Datum_reaktie">1996-09-17</item>
         <item attribuut="Datum_indiening">1996-07-12</item>
         <item attribuut="Document-id">KVR3668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="15" allpagenumbers="15 16" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="8" onderwerp="" indiendatum="1996-07-12">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Apostolou</vrager>
         <vraagt-aan/>
      </vraagdata>
      <antwoorddata antwoorddatum="17 september 1996). (Zie ook Aanhangsel Handelingen nrs. 1523 en 1643, vergaderjaar 1995–1996">
         <antwoorder functie="minister" ministerie="Nederlands-Antilliaanse en Arubaanse Zaken">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat de Voorzitter van de Staten van Aruba de Staten bijeengeroepen heeft voor een voortzetting van de geschorste vergadering van 13 december 1995 met het oog op de besluitvorming over de Landsverordening Overdracht Tenuitvoerlegging Strafvonnissen? <voetnoot nummer="1"/>
      </vraag>
      <vraag nummer="2">Hoe verhoudt zich deze gang van zaken tot uw antwoord van 1 mei jl. dat het betreffende ontwerp op 13 december 1995 met algemene stemmen is aanvaard, nu kennelijk ook voor de Minister-President van Aruba op 7 februari 1996 niet onomstotelijk duidelijk was of sprake was van een rechtsgeldig besluit? 2, 3 </vraag>
      <vraag nummer="3" voetnoot="2">Wat betekent een en ander voor de rechtsgeldigheid van de betreffende Landsverordening alsmede voor de daadwerkelijke inwerkingtreding van de wijziging van het Nederlands- Antilliaans Uitleveringsbesluit? <voetnoot nummer="2"/>
      </vraag>
      <vraag nummer="4">Welke betekenis hecht u aan de op 28 mei jl. door de Staten van Aruba aangenomen motie, inhoudende dat de regering van Aruba verzocht wordt om, zolang geen Rijkswet inzake de Uitlevering in werking is getreden, waarin inzake uitleveringsverzoeken een vorm van hoger beroep is geregeld, eventuele verzoeken tot uitlevering «met dezelfde waarborgen als bedoeld in de Rijkswet» af te handelen? Een afschrift van de in de noten 1, 3 en 4 genoemde stukken is onderhands aan de regering toegezonden. </vraag>
      <noten afkomstig="vraag">
         <noot nummer="4"/>
         <noot nummer="1" datum="1996-07-1" bron="Brief van het Lid van de M.E.P.-fractie Oduber aan de Voorzitter van de Staten van Aruba dd.">Brief van het Lid van de M.E.P.-fractie Oduber aan de Voorzitter van de Staten van Aruba dd., 1 juli 1996</noot>
         <noot nummer="2" documenttype="Kamervragen" documentnummer="1055">Aanhangsel Handelingen, nr. 1055, Vergaderjaar 1995–1996.</noot>
         <noot nummer="3" datum="1996-02-7" bron="Brief van de Minister-President van Aruba aan de Voorzitter van de Staten van Aruba dd.">Brief van de Minister-President van Aruba aan de Voorzitter van de Staten van Aruba dd., 7 februari 1996</noot>
         <noot nummer="4" datum="1996-05-28" bron="Motie van de Staten van Aruba dd.">Motie van de Staten van Aruba dd., 28 mei 1996</noot>
      </noten>
   </vragen>
   <antwoorden aantal="4">
      <antwoord nummer="1">Uit informatie van de Arubaanse regering is mij gebleken dat de Statenvoorzitter van Aruba op 24 juni 1996 een oproep heeft doen uitgaan tot «voortzetting van de behandeling van de op woensdag 13 december 1995 geschorste vergadering no. 7 inzake de behandeling van o.m. de volgende agendapunten: – ontwerp-landsverordening houdende vaststelling van een nieuw Wetboek van Strafvordering; – ontwerp-landsverordening houdende regels betreffende de overname van de tenuitvoerlegging van buitenlandse strafrechtelijke beslissingen en de overdracht van de tenuitvoerlegging van Arubaanse strafrechtelijke beslissingen aan het buitenland (Landsverordening overdracht tenuitvoerlegging strafvonnissen)». Van de kant van de Arubaanse regering is aan deze constatering de volgende beschouwing toegevoegd: «Over het eerste agendapunt – het ontwerp voor het nieuwe Wetboek van Strafvordering van Aruba – heeft die behandeling ook tot de door de beide Kamerleden genoemde «Besluitvorming» geleid: het ontwerp werd met algemene stemmen aanvaard, waarna de vergadering werd geschorst voor met die goedkeuring samenhangende plechtigheden. Naar het oordeel van de Arubaanse regering behoeft over het tweede agendapunt geen besluitvorming meer plaats te vinden. Op 13 december 1995 heeft immers – na een uitvoerige procedurele discussie – een stemming in de Staten van Aruba plaatsgevonden over het onder agendapunt 6 genoemde ontwerp, waarbij de minister-president van Aruba heeft gemeld dat die stemming voor de regering zou gelden als een stemming over het ontwerp. Bij daaropvolgende stemming bleken 12 leden voor en geen leden tegen het ontwerp te hebben gestemd. Door de Griffier werd op 18 december 1995, onder verwijzing naar artikel 19 van de Samenwerkingsregeling Nederlandse Antillen en Aruba (verder aan te duiden als SWR), aan de voorzitter van de Ministerie¨le Samenwerkingsraad teruggezonden het ontwerp «en de door de Staten terzake aanvaarde nota van wijziging». Deze handelwijze was naar het oordeel van de regering van Aruba onjuist, omdat de artikelen 19 tot en met 21 van de SWR uitsluitend betrekking hebben op door de Staten zelf bij amendement in een ontwerp aangebrachte wijzigingen. Over de op 12 december 1995 door de regering aan de Staten aangeboden nota van wijziging terzake van het litigieuze ontwerp bestond overeenstemming met de Nederlandse Antillen, zodat het toepassen van de procedure van die artikelen een doublure zou betekenen en zo dus niet bedoeld kan zijn. Net als in Nederland brengt een nota van wijziging bovendien met zich mee dat een ontwerp vanaf het moment van aanbieding van de nota van wijziging aan het parlement een andere inhoud kent; stemming over een nota van wijziging vindt niet plaats. De ministerraad van Aruba heeft dan ook «mede gelet op de hierboven genoemde, tijdens de openbare vergadering door de minister-president gedane, mededeling – het schrijven van de Griffier opgevat als een kennisgeving (als bedoeld in artikel V.7, eerste lid, van de Staatsregeling van Aruba) dat het ontwerp was aanvaard. Nadat op 20 december 1995 het ontwerp ook door de Staten van de Nederlandse Antillen was goedgekeurd, is de procedure, vermeld in artikel 23 van de SWR, toegepast en is het ontwerp ter vaststelling aangeboden aan de Gouverneur die het op 27 december 1995 heeft getekend, waarna de landsverordening bij beschikking van 31 december 1995 door de minister van Justitie in het Afkondigingsblad van Aruba werd geplaatst, onder nummer 8 van jaargang 1996. Wat de Statenvoorzitter met de behandeling van dat agendapunt beoogde, is de regering niet bekend. De op 13 december 1995 plaatsgehad hebbende stemming was evenwel afhankelijk was van de vraag, of de Staten van de Nederlandse Antillen hetzelfde ontwerp zouden goedkeuren. Die (opschortende) voorwaarde werd – zoals reeds vermeld – op 20 december 1995 vervuld. Het is mogelijk dat de Statenvoorzitter dit alsnog formeel wilde vastleggen. In concreto kan ik mij voorstellen dat de vraag bevestigend wordt beantwoord, zij het met de aantekening dat het oogmerk niet was «besluitvorming over» doch «behandeling van» de litigieuze landsverordening.» </antwoord>
      <antwoord nummer="2">Volgens de Arubaanse regering is er geen enkele reden om te twijfelen aan de rechtsgeldigheid van de behandeling van en stemming over het bedoelde ontwerp. De brief van de minister-president van 7 februari jl. had slechts ten doel de Staten van Aruba te bewegen tot herstel van het door de Griffier verzonden schrijven door dit te vervangen door een gebruikelijk schrijven van Griffier en Statenvoorzitter, houdende goedkeuring van het desbetreffende ontwerp. </antwoord>
      <antwoord nummer="3">Er is voor de daarvoor verantwoordelijke instanties op Aruba geen enkele twijfel over de rechtsgeldigheid van de desbetreffende landsverordening. De Arubaanse regering heeft dan ook ingestemd met uitbreiding tot haar grondgebied van het Verdrag van de Raad van Europa inzake de overbrenging van gevonniste personen. Deze uitbreiding is tegelijk met de inwerkingtreding van de wijziging van het Nederlands-Antilliaans Uitleveringsbesluit per 1 juni jl. van kracht geworden. </antwoord>
      <antwoord nummer="4">De door de vragenstellers bedoelde motie is gericht aan de Arubaanse regering. Deze heeft mij laten weten geen mogelijkheid te zien aan de motie uitvoering te geven daar het Nederlands-Antilliaans Uitleveringsbesluit daar niet in voorziet. Zoals bekend heeft de minister van Justitie, met instemming van de koninkrijksregering, een gemengde werkgroep gevraagd advies uit te brengen over de regelgeving ter zake van uitlevering in de Nederlandse Antillen en Aruba. De werkzaamheden van die werkgroep laten uiteraard de uit hoofde van voor de Nederlandse Antillen en Aruba geldende uitleveringsverdragen voortvloeiende verplichtingen onverlet. </antwoord>
      <noten afkomstig="antwoord"/>
   </antwoorden>
</kvr>
