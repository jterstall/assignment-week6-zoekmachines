<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Binnenlandse Zaken en Koninkrijksrelaties en van Justitie over politiecellen. (Ingezonden 19 mei 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25844
</item>
         <item attribuut="Inhoud">Vragen naar aanleiding van een bericht in NRC Handelsblad van 18 mei 2006 over de zorg voor arrestanten in politiecellen en met name over de risicofactoren voor ziekte en zelfdoding.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Dwangmiddelen)</item>
         <item attribuut="Trefwoorden">Aanhoudingen Politie</item>
         <item attribuut="Vindplaats">Kamervragen met antwoord 2005-2006, nr. 1680, Tweede Kamer</item>
         <item attribuut="Vraagnr_bij_indiening">2050613680</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-06-19</item>
         <item attribuut="Datum_indiening">2006-05-19</item>
         <item attribuut="Document-id">KVR25844</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3585" allpagenumbers="3585 3586" vetnummer="2050613680" code="0506tkkvr1680" lopendefooter="Tweede Kamer, vergaderjaar 2005–2006, Aanhangsel" filenaam="KVR25844" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1680" onderwerp="" indiendatum="2006-05-19">
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2006-06-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening dat er voldoende personeel aanwezig moet zijn om te zorgen voor de arrestanten? <voetnoot nummer="1"/>
      </vraag>
      <vraag nummer="2">Moeten cellen zo geconstrueerd worden dat ze de mogelijkheid tot zelfdoding uitsluiten? </vraag>
      <vraag nummer="3">Moeten arrestanten onderzocht worden op risicofactoren voor ziektes en zelfmoord? </vraag>
      <vraag nummer="4">Wat is uw reactie op het rapport van de rijksrecherche dat er in verschillende politiecellen onvoldoende zorg is voor arrestanten, de risicofactoren niet onderkend worden en dat de constructie van de cellen de mogelijkheid biedt tot zelfdoding? </vraag>
      <noten afkomstig="vraag">
         <noot nummer="1" datum="2006-05-18" bron="NRC Handelsblad">NRC Handelsblad, 18 mei 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. Artikel 16 van het Besluit beheer regionale politiekorpsen stelt dat de korpsbeheerder een ambtenaar van politie moet aanwijzen die wordt belast met de leiding van het politiecellencomplex en het toezicht op de ingeslotenen. Politiekorpsen beslissen zelf hoeveel personeel zij hiervoor inzetten. </antwoord>
      <antwoord nummer="2">Op grond van artikel 2 van de Regeling politiecellencomplex moet een cellencomplex aan zeven basiseisen voldoen, namelijk vluchtbestendig, vandaalbestendig, suïcidebestendig, brandveilig, geluidsisolerend, wapenvrij en mensvriendelijk. Bij de constructie van politiecellencomplexen wordt met al deze eisen rekening gehouden. Daarbij is het zo dat personen die suïcidaal gedrag vertonen, in een observatiecel worden geplaatst. Op grond van artikel 10 van de Regeling politiecellencomplex bestaat een dergelijke observatiecel uit een kale cel met een vlakke vloer zonder meubilair en met een camera in het plafond. Ondanks al deze voorzorgsmaatregelen kan de mogelijkheid tot zelfdoding echter nooit helemaal worden uitgesloten. </antwoord>
      <antwoord nummer="3">Het lichamelijk onderzoek bij insluiting heeft een andere status dan het onderzoek in en aan het lichaam op verzoek van de politie, op zoek naar sporen of overig bewijsmateriaal. Dat lichamelijke onderzoek bij insluiting wordt eventueel gedaan door de GGD-arts als adviseur van de politie. Op grond van artikel 32 van de Ambtsinstructie voor de politie, de Koninklijke marechaussee en de buitengewoon opsporingsambtenaar moet een arts worden gewaarschuwd als er aanwijzingen zijn dat de arrestant medische bijstand nodig heeft, bij de arrestant medicijnen worden aangetroffen, de arrestant geestelijk gestoord is of lijkt, de arrestant onder invloed van middelen verkeert, of wanneer de arrestant vraagt om medische bijstand of medicijnen. </antwoord>
      <antwoord nummer="4">Het NRC Handelsblad-artikel is gebaseerd op het jaarbericht 2005 van de Rijksrecherche. Dit jaarbericht refereert aan het op 7 juni jl. verschenen Rijksrechercherapport «De politie een zorg!». Dit rapport geeft een analyse van de sterfgevallen in politiecellen over de periode van 2000 tot en met 2004. Vooruitlopend op het rapport heeft de Rijksrecherche in haar jaarbericht 2005 aangegeven dat uit het onderzoek mogelijkheden naar voren komen om de politiezorg verder te verbeteren. Na bestudering van het zeer recent verschenen rapport en de daaruit voortvloeiende aanbevelingen zal ik hierop schriftelijk reageren. </antwoord>
      <noten afkomstig="antwoord"/>
   </antwoorden>
</kvr>
