<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Weisglas (beiden VVD) over een nieuwe spionage satelliet-Helios 2 die Frankrijk zou maken. (Ingezonden 13 juli 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1776
</item>
         <item attribuut="Inhoud">Betreft de mogelijke deelname van de WEU in het Franse project Helios-2.</item>
         <item attribuut="Rubriek">Veiligheidsbeleid en defensie (WEU)</item>
         <item attribuut="Trefwoorden">Satellieten</item>
         <item attribuut="Vindplaats">Kamervragen met antwoord 1994-1995, nr. 1119, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Weisglas</persoon>
         </item>
         <item attribuut="Datum_reaktie">1995-08-17</item>
         <item attribuut="Datum_indiening">1995-07-13</item>
         <item attribuut="Document-id">KVR1776</item>
         <item attribuut="Omvang">0 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1119" onderwerp="" indiendatum="1995-07-13">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Weisglas</vrager>
         <vraagt-aan/>
      </vraagdata>
      <antwoorddata antwoorddatum="1995-08-17">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat Frankrijk een nieuwe spionage satelliet-Helios 2 ontwikkelt? <voetnoot nummer="1"/>
      </vraag>
      <vraag nummer="2">Wat zijn de tot nu geraamde totaalkosten van het Helios 2 project? </vraag>
      <vraag nummer="3">Is het waar dat het Amerikaanse bedrijf Lockheed Martin als reactie op het Franse project een moderne spionagesatelliet voor 1 miljard gulden aan Duitsland heeft aangeboden? </vraag>
      <vraag nummer="4">Is het waar dat op een recente bijeenkomst van de WEU besloten is om het Franse project te steunen en de kosten over de WEU-partners te verdelen? </vraag>
      <vraag nummer="5">Zo ja, heeft ook Nederland hiermee ingestemd? </vraag>
      <vraag nummer="6">Hoe verhoudt zich dit met de uitspraken door de minister hierover gedaan tijdens het Notaoverleg over de Novemberbrief (22 mei jl.)? </vraag>
      <noten afkomstig="vraag">
         <noot nummer="1" datum="1995-07-8" bron="NRC Handelsblad">NRC Handelsblad, 8 juli 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. Helios 2 zou het vervolg moeten worden op Helios 1, de optische observatiesatelliet die op 7 juli jl. door Frankrijk is gelanceerd. Frankrijk heeft verder plannen voor de lancering van een radarsatelliet, genaamd Osiris. Te zamen zouden Helios 2 en Osiris borg moeten staan voor een constante stroom van kwalitatief hoogwaardige informatie naar de aarde, ongeacht de weersomstandigheden. Beide satellieten zouden kort na de eeuwwisseling in een baan om de aarde moeten worden gebracht. Het budget voor Helios 2 is beschikbaar, dat voor Osiris echter nog niet. Ook Duitsland heeft plannen voor de ontwikkeling van een radarsatelliet. Het budget voor dit project, Horus gedoopt, is in beginsel wel beschikbaar. In de plannen voor Duits-Franse samenwerking is voorzien dat Frankrijk de (industrie¨le) leiding neemt bij de ontwikkeling van de optische satelliet Helios 2, en Duitsland bij de ontwikkeling van de radarsatelliet, die dan Horus zou gaan heten. Helios 1 is een gezamenlijk project van Frankrijk, Italie¨ en Spanje. Het project, waarvan Frankrijk bijna 80% van de kosten draagt, is vooral de uitdrukking van de Franse wens te beschikken over een zelfstandige capaciteit, dat wil zeggen onafhankelijk van de Verenigde Staten, om waarnemingen vanuit de ruimte te doen. Duitsland deelt deze wens en overweegt daarom met Frankrijk te gaan samenwerken aan Helios 2 en aan Horus. Italie¨ en Spanje hebben deelneming aan Helios 2 afhankelijk gesteld van toetreding van Duitsland tot het project. </antwoord>
      <antwoord nummer="2">Officie¨le ramingen van de budgetten voor de verschillende satellietprojecten zijn niet bekend. In vakliteratuur en persberichten circuleren bedragen in de orde van grootte van 7 tot 8 miljard gulden voor Helios 2 en Horus te zamen. </antwoord>
      <antwoord nummer="3">Het Amerikaanse bedrijf Lockheed Martin heeft eind vorig jaar Duitsland een complete militaire observatiesatellieten aangeboden voor $ 500 miljoen. In deze prijs zijn grondstations en lancering inbegrepen en de Duitse industrie zou een en ander kunnen assembleren. Van cruciale betekenis in de voorgestelde transactie, die overigens meer weg heeft van een lease- dan van een koopovereenkomst, is dat het om een aanbod gaat van de Amerikaanse industrie en niet van de Amerikaanse overheid. Aangezien de Amerikaanse wet de onvoorwaardelijke overdracht verbiedt van technologie zoals waarnemingssatellieten, waarmee strategische informatie wordt verkregen, zou Duitsland niet onder alle omstandigheden de uiteindelijke zeggenschap over de satelliet en de satellietbeelden krijgen. Die zeggenschap blijft in laatste instantie voorbehouden aan de Amerikaanse overheid. De Amerikaanse, industrie¨le optie kan Duitsland dan ook niet bieden wat samenwerking met Frankrijk aan Helios 2 en Horus wel biedt: een werkelijk onafhankelijk waarnemingscapaciteit in de ruimte. </antwoord>
      <antwoord nummer="4 t/m 6">In de Weu wordt al enige jaren gesproken over ruimtesamenwerking. Inmiddels is in het Spaanse Torrejo´n het Weu-Satellietcentrum operationeel. Het centrum is in staat satellietbeelden te interpreteren, waaronder binnenkort ook de produkten van Helios 1. In de Weu-werkgroep over ruimtesamenwerking worden ook de mogelijkheden onderzocht van de ontwikkeling van een zelfstandig Europees satellietsysteem voor aardobservatie. Een uitvoerige studie heeft onder meer geresulteerd in een mogelijk configuratie van een dergelijk systeem. De kosten van de ontwikkeling, de lancering en het onderhoud van dit systeem, begroot op ongeveer 15 miljard gulden tot 2010, zijn echter voor een aantal Weu-partners, waaronder Nederland, een onoverkomelijke hindernis. Tijdens de Weu-ministerie¨le dit voorjaar in Lissabon is daarom besloten te onderzoeken of deelneming van de Weu in een bestaand Europees, multinationaal project mogelijk is. Daarbij wordt gedacht aan Helios 2. De kosten van deze optie zouden aanzienlijk lager zijn dan van een volledig zelfstandig Weu-satellietsysteem. Het wachten is nu op Bonn. Voordat zeker is of Duitsland, en vervolgens ook Italie¨ en Spanje, met Frankrijk aan Helios 2 meedoen, is niet te zeggen of Weu-participatie in Helios 2 een ree¨le optie is. Evenmin is het vooraf mogelijk een indicatie te geven van de kosten. Het is de bedoeling dat de ministers van de Weu tijdens hun bijeenkomst komend najaar in Madrid een concept-besluit wordt voorgelegd over de voortgang van de ruimtesamenwerking in de Weu. Geen enkele Weu-partner heeft zich tot nu ergens toe verplicht. </antwoord>
      <noten afkomstig="antwoord"/>
   </antwoorden>
</kvr>
