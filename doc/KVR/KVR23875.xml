<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan minister van Sociale Zaken en Werkgelegenheid en de staatssecretaris van Financiën over mogelijk niet correcte inhouding van loonbelasting. (Ingezonden 24 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23875
</item>
         <item attribuut="Inhoud">Vragen over aanwijzingen dat de Sociale Verzekeringsbank (SVB) de inhouding van de loonbelasting vaak niet correct uitvoert en dat vele AOW-ers hierdoor een hogere aanslag van de Belastingdienst krijgen. De Belastingdienst zou door capaciteits- en automatiseringsproblemen nog niet alle aangiften voor 2004 verwerkt hebben. Uitbetalingen in het kader van de Tegemoetkoming buitengewone uitgaven (TUB-regelingen) zullen pas na de definitieve aanslag 2004 worden gedaan.</item>
         <item attribuut="Rubriek">Belastingen (Belastingdiensten) Belastingen (Loonbelasting)</item>
         <item attribuut="Trefwoorden">Belastingdienst Loonbelasting Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 2004-2005, nr. 2418, Tweede Kamer</item>
         <item attribuut="Vraagnr_bij_indiening">2040520120</item>
         <item attribuut="Afkomstig_van">Sociale Zaken en Werkgelegenheid (SZW) Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-09-14</item>
         <item attribuut="Datum_indiening">2005-08-24</item>
         <item attribuut="Document-id">KVR23875</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4875" allpagenumbers="4875 4876" vetnummer="2040520120" code="0405tkkvr2418" lopendefooter="Tweede Kamer, vergaderjaar 2004–2005, Aanhangsel" filenaam="KVR23875" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2418" onderwerp="" indiendatum="2005-08-24">
         <vrager partij="SP" oorsprong="parlement">Kant</vrager>
         <vraagt-aan>minister van Sociale Zaken en Werkgelegenheid en de staatssecretaris van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is het waar dat de Sociale Verzekeringsbank (SVB) de inhouding van de loonbelasting vaak niet correct uitvoert en dat vele AOW-ers zich hierdoor geconfronteerd zien met een hoge aanslag van de Belastingdienst? Wat is hierop uw reactie? </vraag>
      <vraag nummer="2">Wanneer is dit probleem ontstaan? Wat onderneemt de SVB om dit op te lossen? </vraag>
      <vraag nummer="3">Doet dit probleem zich ook voor bij andere uitkeringsinstanties? </vraag>
      <vraag nummer="4">Klopt het dat door capaciteits- en automatiseringsproblemen de Belastingdienst nog niet alle aangiften voor 2004 heeft verwerkt? </vraag>
      <vraag nummer="5">Klopt het dat de uitbetalingen in het kader van de Tegemoetkoming buitengewone uitgaven (TBU-regeling) pas na de definitieve aanslag 2004 zullen worden gedaan? Zo ja, wat is uw reactie op het feit dat chronisch zieken en gehandicapten die in aanmerking komen voor de TBU uiterlijk drie jaar na aangifte uitbetaling in het kader van de TBU ontvangen en hierdoor in de betalingsproblemen kunnen komen? </vraag>
      <vraag nummer="6">Deelt u de mening dat de Belastingdienst hierdoor voorbij gaat aan de intentie van de TBU-regeling? Zo neen, waarom niet? </vraag>
      <vraag nummer="7">Wanneer kunt u de beloofde koopkrachtplaatjes van chronisch zieken en gehandicapten onder de nieuwe TBU-regeling aan de Kamer overhandigen? </vraag>
      <vraag nummer="8" voetnoot="1">Deelt u de mening dat veel mensen in financiële problemen kunnen komen door fouten bij de uitkeringsinstanties, problemen bij de Belastingdienst en de zeer dicht bij elkaar liggende uiterste betaaldata? <voetnoot nummer="1"/>Wat is hierop uw reactie? </vraag>
      <vraag nummer="9">Bent u bereid om coulance te tonen bij het handhaven van deze uiterste betaaldata in gevallen waar overheidsinstanties de problemen hebben veroorzaakt? Zo neen, waarom niet? </vraag>
      <vraag nummer="10">Klopt het dat de informatie in de folder over de huurtoeslagen onder het kopje «Uw financiële situatie» niet overeenkomt met de informatie op www.toeslagen.nl? Wat is hierop uw reactie? </vraag>
      <noten afkomstig="vraag">
         <noot nummer="1">De definitieve aanslag 2004 moet voor 2september betaald zijn, de voorlopige aanslag 2005, die eind juli is gekomen, moet voor 1 januari 2006 betaald zijn en niet veel later zal de voorlopige aanslag 2006 komen</noot>
      </noten>
   </vragen>
   <antwoorden aantal="7">
      <antwoord nummer="1, 2en 3">Deze problematiek herken ik niet. Waarschijnlijk heeft de vraag betrekking op de situatie dat betrokkene naast de AOW-uitkering andere inkomsten heeft, meestal aanvullend pensioen. In dat geval is het mogelijk dat het totale inkomen een tariefgrens overschrijdt. Over de AOW-uitkering en het aanvullend pensioen afzonderlijk is belasting en premie volksverzekeringen geheven volgens een lagere tariefschijf. Het verschil moet via een aanslag inkomstenbelasting worden bijbetaald. Deze systematiek hangt rechtstreeks samen met de afzonderlijke uitbetaling van de AOW-uitkering en aanvullende pensioenen. De SVB wijst in de aanvraagset om ouderdomspensioen de klant op dit probleem en geeft aan dat in de situatie dat betrokkene meerdere inkomsten heeft, rekening gehouden moet worden met een aanvullende heffing van de Belastingdienst. Tevens wordt vermeld dat een hoge heffing na afloop van het jaar kan worden voorkomen door de Belastingdienst al in de loop van het jaar om een voorlopige aanslag te vragen. Het daarop volgende jaar ontvangt de belanghebbende dan automatisch een voorlopige aanslag. In het kader van een goede voorlichting neemt de SVB binnenkort in de aanvraagset een extra informatieblad van de Belastingdienst op. In dit informatieblad worden belanghebbenden gewezen op de fiscale gevolgen van het bereiken van de 65-jarige leeftijd. </antwoord>
      <antwoord nummer="4">De Belastingdienst heeft alle aangiften inkomstenbelasting 2004 beoordeeld op het opleggen van een voorlopige aanslag. Voor aangiften die zijn ingediend voor 1 april 2005 is dit slechts in enkele gevallen niet gelukt vóór 1 juli 2005. Voor de daarna ingeleverde aangiften zijn/worden de voorlopige aanslagen in het algemeen binnen drie maanden na binnenkomst verzonden. De vaststelling van de definitieve aanslagen is in augustus 2005 gestart. Dit is enkele maanden eerder dan in 2004. In dat jaar startte de verwerking namelijk in oktober. De verwachting is dat voor het eind van het jaar ruim 6 miljoen definitieve aanslagen 2004 zijn opgelegd. </antwoord>
      <antwoord nummer="5">De TBU wordt dit jaar inderdaad opgelegd op basis van de definitieve aanslagen en niet zoals vorig jaar op basis van de voorlopige aanslagen. Dit allereerst om direct een juiste beschikking TBU te kunnen opleggen. Een voorlopige aanslag kan namelijk bij definitieve aanslag nog worden gecorrigeerd. Bij een definitieve aanslag als basis worden gerechtigden niet geconfronteerd met dergelijke aanpassingen. De definitieve aanslag als basis was ook mogelijk omdat deze aanslagen volgens de normale planning vanaf augustus/september worden opgelegd. Het uitbetalingstijdstip wijkt hiermee niet sterk af van dat van vorig jaar. </antwoord>
      <antwoord nummer="6">Nee, het is steeds de bedoeling geweest om de TBU-beschikking te baseren op de definitieve aanslag, dit om zoveel mogelijk wijzigingen en onterechte teruggaven, met alle invorderingsproblematiek van dien, te voorkomen. </antwoord>
      <antwoord nummer="7">Zoals toegezegd zal de Kamer voor de algemene politieke beschouwingen op de hoogte worden gesteld van het gebruik van de buitengewone uitgaven en bijzondere bijstand. </antwoord>
      <antwoord nummer="8 en 9">Zie ook mijn antwoord op vraag 1. Juist om betalingsproblemen als gevolg van dicht op elkaar liggende betalingsdata te voorkomen legt de Belastingdienst aan belastingplichtigen in het belastingjaar zelf een voorlopige aanslag op. Deze aanslag mag in maandelijkse termijnen worden betaald. Hiermee wordt beoogd de belastingbetaling zoveel mogelijk aan te laten sluiten bij het genietingsmoment van de inkomsten. Blijkt na afloop van het jaar uit de aangifte dat de belastingplichtige moet bijbetalen dan wordt zo snel mogelijk een (voorlopige) aanslag opgelegd. Het komt echter voor dat een aanslag over het voorgaande jaar met een te betalen bedrag al snel gevolgd wordt door een voorlopige aanslag over het lopende jaar. Deze samenloop valt niet goed te voorkomen. De voorlopige aanslag over het lopende jaar mag dan in veel gevallen wel in maandelijkse termijnen worden betaald. Leidt de samenloop van belastingaanslagen tot betalingsproblemen dan kan de belastingplichtige zich voor een betalingsregeling wenden tot de Belastingdienst. </antwoord>
      <antwoord nummer="10">Het klopt inderdaad dat verschillende bedragen zijn gehanteerd. Direct na constatering zijn de bedragen op de website «www.toeslagen.nl» aangepast. </antwoord>
      <noten afkomstig="antwoord"/>
   </antwoorden>
</kvr>
