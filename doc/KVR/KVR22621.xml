<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Heemskerk (beiden PvdA) aan de minister van Volksgezondheid, Welzijn en Sport over vergoedingsgeschillen. (Ingezonden 9 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22621
</item>
         <item attribuut="Inhoud">Vragen naar aanleiding van bericht dat duizenden mensen wachten op een oordeel in een zorggeschil en dat het adviezen van het CVZ vertraagd worden als gevolg van bezuinigingen.</item>
         <item attribuut="Rubriek">Gezondheidszorg (Zorgverzekeringen) Staats- en bestuursrecht (Adviesorganen)</item>
         <item attribuut="Trefwoorden">Adviescolleges Ziektekostenverzekeringen</item>
         <item attribuut="Vindplaats">Kamervragen met antwoord 2004-2005, nr. 1281, Tweede Kamer</item>
         <item attribuut="Vraagnr_bij_indiening">2040510150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2005-03-29</item>
         <item attribuut="Datum_indiening">2005-03-09</item>
         <item attribuut="Document-id">KVR22621</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2717" allpagenumbers="2717 2718" vetnummer="2040510150" code="0405tkkvr1281" lopendefooter="Tweede Kamer, vergaderjaar 2004–2005, Aanhangsel" filenaam="KVR22621" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1281" onderwerp="" indiendatum="2005-03-9">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-03-29">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het bericht dat duizenden mensen wachten op een oordeel in een zorggeschil? <voetnoot nummer="1"/>
      </vraag>
      <vraag nummer="2">Is het waar dat het aantal mensen dat tegen een afwijzing van een vergoeding voor bijvoorbeeld zelfzorgmiddelen, behandelingen, hulpmiddelen enz. in bezwaar gaat, explosief is gestegen? </vraag>
      <vraag nummer="3">Is het waar dat als gevolg van de bezuinigingen in de gezondheidszorg het College voor zorgverzekeringen (CVZ) het werk niet meer binnen de afgesproken termijnen kan afhandelen en dat 4000 verzekerden wachten op een advies van het CVZ over het al dan niet vergoeden van een behandeling, hulpmiddel enz.? </vraag>
      <vraag nummer="4">Wat is uw mening over het niet halen van de wettelijke termijn van tien weken waarbinnen het CVZ een advies moet uitbrengen? Deelt u de mening van het CVZ dat het niet over voldoende menskracht beschikt om binnen de wettelijke voorgeschreven termijnen een advies uit te brengen? Bent u bereid het CVZ voldoende te equiperen om deze taak goed te kunnen uitoefenen? </vraag>
      <vraag nummer="5">Wat vindt u van het oordeel van het CVZ dat in slechts zeven procent van de gevallen dat een ziekenfonds een claim van een patiënt ten onrechte heeft afgewezen, en dat in verreweg de meeste gevallen het besluit van het betrokken ziekenfonds juist was? </vraag>
      <vraag nummer="6">Wat zijn volgens u de oorzaken van de toename van vergoedingsconflicten? Wie is verantwoordelijk voor de informatievoorziening over wat wel en wat niet wordt vergoed? </vraag>
      <vraag nummer="7">Hoe verklaart u de grote verschillen tussen de zorgverzekeraars inzake een vergoedingsconflict waarbij het CVZ om advies wordt gevraagd? </vraag>
      <vraag nummer="8">Deelt u de mening dat de namen van de ziekenfondsen waar vaak vergoedingsconflicten zijn bekend moet worden? </vraag>
      <vraag nummer="9">Wat vindt u van de analyse van de verschillen tussen de zorgverzekeraars, namelijk dat zorgverzekeraars die hoge uitgaven hebben ook de meeste conflicten met hun verzekerden hebben, terwijl ziekenfondsen met lagere uitgaven juist veel minder geschillen tellen? </vraag>
      <noten afkomstig="vraag">
         <noot nummer="1" datum="2005-03-4" bron="ANP en Medisch Contact">ANP en Medisch Contact, 4 maart 2005</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het aantal adviezen dat ziekenfondsen aan het College voor zorgverzekeringen (CVZ) heeft gevraagd over verstrekkingengeschillen is in 2004 met 37% gestegen ten opzichte van het aantal in 2003. </antwoord>
      <antwoord nummer="3">Het is niet zo dat het CVZ louter als gevolg van de bezuinigingen de verstrekkingengeschillen niet binnen de termijn afhandelt. Wel is het waar dat door de bezuinigingen het aantal bezwaarschriften (tijdelijk) aanmerkelijk is gestegen en dat ruim 4000 verstrekkingengeschillen wachten op een advies van het CVZ aan ziekenfondsen. Ook het aantal verstrekkingengeschillen dat niet meer binnen de termijn wordt afgehandeld, is aanmerkelijk toegenomen. De verzekerde is daar echter niet de dupe van. De Ziekenfondswet voorziet namelijk in de situatie waarin niet aan de termijn kan worden voldaan. In artikel 73, derde lid, onder c, van de Ziekenfondswet is geregeld dat als het CVZ niet in staat is binnen de wettelijke termijn van 10 weken na ontvangst van alle gegevens en bescheiden die voor het beoordelen van het verzoek noodzakelijk zijn te adviseren, het ziekenfonds een beslissing op bezwaar kan nemen zonder dat advies. Dit is ook bevestigd in het vonnis van 2 augustus 2000 van de rechtbank te Almelo (RZA 2000, 99). De rechtbank oordeelde dat de lange duur van de adviesprocedure van het CVZ niet af doet aan de verantwoordelijkheid van het ziekenfonds op bezwaarschriften te beslissen. </antwoord>
      <antwoord nummer="4">Het gaat om een wettelijke termijn waaraan het CVZ in principe moet voldoen. Dat dat niet altijd mogelijk is, heeft de wetgever voorzien, zoals ik in antwoord 3 heb aangegeven. Het CVZ beschikt naar mijn mening over voldoende formatieplaatsen om aan al zijn wettelijke taken te voldoen. Hoe het CVZ deze plaatsen voor de diverse taken inzet, is een aangelegenheid van het CVZ zelf. Met het CVZ heb ik onlangs afspraken gemaakt over de formatieontwikkeling in het kader van de herstructurering van dit ZBO in verband met de invoering van de nieuwe Zorgverzekeringswet. Binnen die formatieplaatsen zal het CVZ ook zijn taak met betrekking tot de verstrekkingengeschillen moeten uitvoeren. </antwoord>
      <antwoord nummer="5">Ik vind dit bemoedigend; het betekent dat een ziekenfonds in het overgrote deel van de gevallen zorgvuldig te werk is gegaan. Dat gegeven zou ook de vraag op kunnen roepen of de adviesprocedure van het CVZ nodig is en of dit niet tot onnodige vertraging leidt. Ik kan mij aan de andere kant voorstellen dat juist de adviestaak van het CVZ ziekenfondsen extra alert maakt om een goede beschikking te treffen. Het onafhankelijke advies kan er verder aan bijdragen dat verzekerden minder in beroep gaan waardoor de rechterlijke macht wordt ontlast. </antwoord>
      <antwoord nummer="6">Naar mijn mening wordt de toename vooral veroorzaakt door een sterker bewustzijn van de burger. Pakketwijzigingen kunnen tijdelijk tot een toename leiden, maar nemen weer af als de verzekerde doordrongen is van de gewijzigde rechten en de toepassing van de nieuwe regels, waaronder bijvoorbeeld een hardheidsclausule, uitgekristalliseerd is. Het ziekenfonds is als uitvoerder van de Ziekenfondswet verantwoordelijk voor de informatie aan de verzekerde wat wel en niet in het pakket zit. Voor het ziekenfonds is van belang dat in een individuele situatie de gecontracteerde hulpverlener op het moment dat die vaststelt dat de verzekerde op bepaalde zorg is aangewezen, de verzekerde ook informeert over de vraag of deze hulp voor rekening van de ziekenfondsverzekering kan komen. Het is voor het ziekenfonds van belang dat hij daarover goede afspraken maakt met de hulpverlener. Gaat het om pakketmaatregelen of grotere wijzigingen zoals de Zorgverzekeringswet dan ligt de verantwoordelijkheid bij mij. Als ik daarom verzoek geeft het CVZ voorlichting over dergelijke aangelegenheden aan verzekerden. </antwoord>
      <antwoord nummer="7">Het CVZ heeft onderzoek gedaan naar mogelijke verklaringen voor verschillen in aantallen verstrekkingengeschillen tussen zorgverzekeraars. Op basis van verzameld cijfermateriaal met betrekking tot de ontvangen adviesaanvragen, kenmerken van verzekerdenpopulatie (regiofactor en verzekeringsgrond) en het uitgavenpatroon van een aantal ziekenfondsen heeft het CVZ gezocht naar relaties. Het CVZ heeft geconcludeerd dat in 2003 alleen het uitgavenpatroon van invloed lijkt te zijn op het aantal geschillen. De regiofactor en de verzekeringsgrond, in het bijzonder het percentage werknemers in het verzekerdenbestand, blijken in 2003 anders dan in de jaren 2001 en 2002 geen relatie te vertonen met het aantal verstrekkingengeschillen. Een mogelijke verklaring ziet het CVZ in fusies die tussen ziekenfondsen heeft plaatsgevonden. </antwoord>
      <antwoord nummer="8">Nee die mening deel ik niet. Het aantal vergoedingsconflicten zegt op zich niets over de kwaliteit van het ziekenfonds. </antwoord>
      <antwoord nummer="9">Die analyse maakt het lastig om heldere conclusies te trekken. Uit de analyse van het CVZ begrijp ik dat deze ziekenfondsen afgelopen jaren wel maatregelen hebben genomen om het aantal geschillen omlaag te brengen en dat er ook maatregelen zijn getroffen om de kosten omlaag te brengen. Deze hebben vooralsnog weinig effect gesorteerd. Het zou kunnen zijn dat het kritischer kijken naar de aanvraag om de kosten omlaag te brengen tot meer verstrekkingengeschillen heeft geleid. Zo heeft het CVZ geconstateerd dat in de jaren 2001 en 2002 ook ziekenfondsen met een laag kostenpatroon veel verstrekkingengeschillen hadden. In 2003 was dat niet het geval. Het CVZ veronderstelt dat ziekenfondsen met een laag kostenpatroon mogelijk kritischer kijken naar de aanvraag en daardoor minder toewijzen. Als ziekenfondsen langer dat beleid voeren, raken verzekerden hiermee bekend en daalt het aantal verstrekkingengeschillen weer. Mogelijk gebeurt dat nu ook met de ziekenfondsen met hoge uitgaven die veel verstrekkingengeschillen hebben. </antwoord>
      <noten afkomstig="antwoord"/>
   </antwoorden>
</kvr>
