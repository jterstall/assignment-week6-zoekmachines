<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de ministers van Volksgezondheid, Welzijn en Sport en van Justitie over het sterftecijfer ten gevolge van pijnbestrijding. (Ingezonden 29 maart 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13620
</item>
         <item attribuut="Inhoud">Vragen naar aanleiding van de conclusie van Admiraal en Griffiths dat in beide, in 1990 en 1995 gehouden onderzoeken naar de euthanasiepraktijk in Nederland, een 'onmogelijk hoog' sterftecijfer ten gevolge van pijnbestrijding naar voren komt. (Medisch contact nr. 12, 23 maart 2001).</item>
         <item attribuut="Rubriek">Gezondheidszorg (Euthanasie) Gezondheidszorg (Overig)</item>
         <item attribuut="Trefwoorden">Euthanasie Gezondheidszorg</item>
         <item attribuut="Vindplaats">Kamervragen met antwoord 2000-2001, nr. 1135, Tweede Kamer</item>
         <item attribuut="Vraagnr_bij_indiening">2000108770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2001-05-04</item>
         <item attribuut="Datum_indiening">2001-03-29</item>
         <item attribuut="Document-id">KVR13620</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2359" allpagenumbers="2359 2360 2361" vetnummer="2000108770" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13620" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1135" onderwerp="" indiendatum="2001-03-29">
         <vrager partij="SGP" oorsprong="parlement">Van der Vlies</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2001-05-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Hebt u kennisgenomen van het artikel «Sterven aan pijnbestrijding» van P. V. Admiraal en professor J. Griffiths? </vraag>
      <vraag nummer="2">Deelt u de conclusie van Admiraal en Griffiths dat in beide, in 1990 en 1995 gehouden onderzoeken naar de euthanasiepraktijk in Nederland, een «onmogelijk hoog» sterftecijfer ten gevolge van pijnbestrijding naar voren komt? Wilt u uw antwoord motiveren? </vraag>
      <vraag nummer="3">Hoe beoordeelt u de door beide auteurs geconstateerde mogelijkheid dat artsen onvoldoende van de effecten van pijnbestrijdingsmiddelen, als bijvoorbeeld morfine, op de hoogte zouden zijn? In hoeverre maakt de kennis van pijnbestrijdingstechnieken daadwerkelijk deel uit van het basiscurriculum van de artsenopleiding, zoals dat onzerzijds meermalen is bepleit? </vraag>
      <vraag nummer="4">Hoe beoordeelt u in zijn algemeenheid de beschikbaarheid van professionele kennis over en middelen voor adequate pijnbestrijding in Nederland in vergelijking met andere landen in West-Europa en Noord-Amerika? </vraag>
      <vraag nummer="5">Hoe beoordeelt u de mogelijke verklaring voor de hoge sterfte door pijnbestrijding, zoals die eveneens door Admiraal en Griffiths wordt gesuggereerd, dat een arts onder het mom van pijnbestrijding bewust een middel toedient dat de dood tot gevolg heeft? Hoe verhoudt deze mogelijkheid zich tot de zorgvuldigheidscriteria, zoals die volgens het wetsvoorstel Toetsing levensbeëindiging op verzoek en hulp bij zelfdoding (26 691) dienen te worden gehanteerd? </vraag>
      <vraag nummer="6">Op welke wijze denkt u voorkomende gevallen van levensbeëindigend handelen onder het mom van pijnbestrijding onder de nieuwe Wet Toetsing levensbeëindiging op verzoek en hulp bij zelfdoding adequaat te kunnen ondervangen? Bent u, mede op grond van de bevindingen van beide auteurs, voornemens artsen te verplichten om in het meldingsverslag mededeling te doen over de aard van de pijnbestrijding, en deze zonodig aan de strafrechter voor te leggen? </vraag>
      <vraag nummer="7">Deelt u de mening dat de «onmogelijk» hoge sterftecijfers als gevolg van pijnbestrijding de discussie over de zorgvuldigheidscriteria, zoals die in het kader van de behandeling van het wetsvoorstel Toetsing levensbeëindiging op verzoek en hulp bij zelfdoding is gevoerd, in een ander daglicht stellen? Wilt u uw antwoord motiveren? </vraag>
      <vraag nummer="8">Kunt u een verklaring geven van het feit dat een deel van het materiaal van beide in 1990 en 1995 gehouden onderzoeken naar de euthanasiepraktijk in Nederland om, voor Admiraal en Griffiths «onduidelijke redenen» is vernietigd? </vraag>
      <vraag nummer="9">Deelt u de mening dat het grijze gebied van levensbeëindigend handelen als gevolg van of onder het mom van pijnbestrijding nadrukkelijk in het aangekondigde derde landelijke onderzoek naar de praktijk van levensbeëindigend handelen in Nederland dient te worden betrokken? Zo ja, op welke wijze denkt u dit te bevorderen? </vraag>
      <noten afkomstig="vraag">
         <noot nummer="1" datum="2001-03-23" bron="Medisch Contact nr. 12">Medisch Contact nr. 12, 23 maart 2001</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De in 1990 en 1995 uitgevoerde onderzoeken naar het voorkomen van en de belangrijkste achtergronden van medische beslissingen rond het levenseinde hebben, behalve over euthanasie en hulp bij zelfdoding, belangrijke inzichten opgeleverd over ervaringen van artsen met pijn- en/of symptoombestrijding in de laatste levensfase. Uit beide onderzoeken bleek dat bijna één op de vijf sterfgevallen in Nederland wordt voorafgegaan door toediening van pijn- en/of symptoombestrijdende medicatie, waarbij de arts rekening hield met een mogelijk levensbekortend effect van deze medicatie. In een kleine minderheid van deze gevallen (15%) werd, naast het primaire doel van bestrijding van het lijden van de patiënt, een mogelijk levensbekortend effect van deze medicatie ook beoogd door de arts. Het levensbekortend effect van het toedienen van deze medicatie werd in de meeste gevallen beperkt geacht en werd door de arts in 80% van de gevallen geschat op niet meer dan enkele uren of dagen. Het is gezien de opgegeven doseringen ook niet waarschijnlijk dat het levensbekortend effect veel groter was: artsen lijken eerder te vlot een levensbekortend effect aan het toedienen van pijnmedicatie toe te kennen dan omgekeerd. In de kop van het artikel van Admiraal en Griffiths wordt dan ook ten onrechte gesproken van «sterfte aan pijnbestrijding». De door hen aangehaalde onderzoekscijfers betreffen voor het overgrote deel sterfgevallen waarin volgens de behandelend arts de pijnmedicatie mogelijk heeft bijgedragen aan een zeer beperkte vervroeging van het moment van overlijden, waarbij het overlijden ten gevolge van een ernstige ziekte als zodanig reeds onafwendbaar was. </antwoord>
      <antwoord nummer="3">Het is zeker niet uit te sluiten dat het mogelijk effect van morfine of vergelijkbare medicamenten soms door artsen wordt overschat. Veel artsen denken nog dat morfine, als gevolg van onderdrukking van het ademcentrum, een levensbekortend effect heeft. Admiraal en Griffiths beargumenteren de onjuistheid van deze opvatting. Hierbij behoort evenwel aangetekend te worden dat over dit effect weinig goede onderzoeksgegevens beschikbaar zijn en dat het ook niet eenvoudig is dergelijke effecten op een wetenschappelijk verantwoorde manier aan te tonen of uit te sluiten. De onderzoeksgegevens laten ons inziens wel zien dat het mogelijk levensbekortende effect van pijn- en/of symptoombestrijdende medicatie een duidelijke rol speelt in de besluitvorming door artsen over medische interventies rondom het levenseinde. In de artsenopleiding wordt zoveel als mogelijk is en in toenemende mate aandacht besteed aan de kennis van pijnbestrijdingstechnieken. </antwoord>
      <antwoord nummer="4">Er zijn geen aanwijzingen dat de beschikbaarheid van professionele kennis over pijnbestrijding in Nederland onderdoet voor die in andere landen met een vergelijkbaar niveau van de gezondheidszorg. Daarbij zijn de laatste jaren mede als resultaat van het beleid van de eerste ondergetekende diverse initiatieven van de grond gekomen om deze kennis verder te bevorderen en toe te passen. Onder meer kan verwezen worden naar het oprichten van centra voor pijnbestrijding. </antwoord>
      <antwoord nummer="5">Dat artsen hun handelwijzen doelbewust op onjuiste wijze classificeren is nooit geheel uit te sluiten, maar het is zeer onwaarschijnlijk dat achter het relatief grote aantal waarin de arts een mogelijk levensbekortend effect van pijn- en/of symptoombestrijdende medicatie aangaf, «verborgen gevallen» van doelbewust levensbeëindigend handelen schuilgaan. Wanneer een arts beëindiging van het leven van een patiënt nastreeft, zal hij daar niet snel pijnbestrijdende medicatie zoals morfine voor gebruiken, omdat het letale effect daarvan zeer dubieus is. De in 1990 en in 1995 uitgevoerde onderzoeken hebben een betrouwbaar beeld opgeleverd van het voorkomen van euthanasie, hulp bij zelfdoding en levensbeëindiging zonder uitdrukkelijk verzoek van de patiënt en deze vorm van medisch handelen duidelijk onderscheiden van pijn- en symptoombestrijding in de laatste levensfase. Deze betrouwbaarheid werd vergroot doordat alle onderzoeksvragen uiterst zorgvuldig werden geformuleerd en doordat artsen absolute anonimiteit gegarandeerd kon worden. Vergelijking van soortgelijke gegevens uit verschillende deelonderzoeken liet zien dat van misclassificatie nauwelijks sprake was. Op grond van de zorgvuldigheidseisen weet een arts welke eisen hij in acht moet nemen en welke zorgvuldigheid hij bij zijn besluitvorming moet betrachten. Indien een patiënt overlijdt ten gevolge van pijnbestrijdingsmedicatie, waarmee de arts het lijden van de patiënt tracht te verminderen en waarbij dit overlijden door de arts als mogelijk gevolg is ingecalculeerd, dan betreft het een natuurlijke dood, waarop de meldingsprocedure niet van toepassing is. </antwoord>
      <antwoord nummer="6">De wet Toetsing levensbeëindigend handelen op verzoek en hulp bij zelfdoding richt zich op doelbewust levensbeëindigend handelen door de arts op verzoek van de patiënt en is niet bedoeld om pijn- en/of symptoombestrijding bij terminale patiënten in het algemeen te toetsen. Op overlijden na pijn- en/of symptoombestrijding als zodanig is de meldingsprocedure niet van toepassing. Overigens zijn er geen aanwijzingen dat artsen in Nederland levensbeëindigend handelen onder het mom van pijnbestrijding. Vergelijking van de Nederlandse onderzoekscijfers met die van vergelijkbare onderzoeken uit Australië en België laten ook zien dat de Nederlandse praktijk hierin niet afwijkt van de praktijk elders. </antwoord>
      <antwoord nummer="7">Zoals uit de beantwoording van vraag 2 kan worden afgeleid, is er geen sprake van «onmogelijk» hoge sterftecijfers als gevolg van pijnbestrijding. Aan de algemene opvatting dat levensbeëindigend handelen door artsen wordt gezien en ook moet worden getoetst in de context van de algehele medische zorg rond het levenseinde wordt reeds recht gedaan in het voorliggende wetsvoorstel. </antwoord>
      <antwoord nummer="8">De resultaten van het sterfgevallenonderzoek uit 1995 van het CBS zijn gepubliceerd in november 1996. Hierbij is ook gerapporteerd over pijnbestrijding. Vervolgens heeft het CBS de daaraan ten grondslag liggende basisgegevens vernietigd, evenals dat eerder is gebeurd voor de basisgegevens uit 1990. Dit is gedaan omdat het CBS-onderzoek was afgerond en aan de deelnemende artsen was toegezegd dat de gegevens voor geen enkel ander doel zouden worden gebruikt dan voor de beantwoording van de vraagstelling van het toenmalige onderzoek. Deze volstrekte anonimiteit, die ook aan de artsen was toegezegd, is bepalend geweest voor de medewerking, waardoor het onderzoek zijn grote waarde heeft kunnen verkrijgen, die zowel nationaal als internationaal wordt onderschreven. </antwoord>
      <antwoord nummer="9">De context waarin levensbeëindigend handelen door artsen in Nederland plaats vindt, is in 1990 en in 1995 uitvoerig onderzocht en zal ook in het komende onderzoek een belangrijk aandachtspunt zijn. Dit geldt zowel voor levensbeëindiging op verzoek van de patiënt in het kader van het wetsvoorstel Toetsing bij levensbeëindiging op verzoek en hulp bij zelfdoding als voor medisch handelen door een arts, dat primair een ander doel dient en waarvan het levensbekortende effect minder duidelijk is. Daarnaast zal de invloed van palliatieve zorg, waarbinnen adequate pijn- en/of symptoombestrijding zeer belangrijk is, bij het voorkomen van vragen van patiënten om (mogelijk) levensbekortend handelen en de reactie van artsen daarop uitvoerig worden onderzocht. </antwoord>
      <noten afkomstig="antwoord"/>
   </antwoorden>
</kvr>
