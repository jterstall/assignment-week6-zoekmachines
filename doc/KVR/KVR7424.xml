<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) over gaswinning in het Waddengebied. (Ingezonden 10 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7424
</item>
         <item attribuut="Inhoud">Vragen over bodemdaling op Ameland ten gevolge van gaswinning.</item>
         <item attribuut="Rubriek">Energie, water en grondstoffen (Delfstoffenwinning) Natuur (Overig)</item>
         <item attribuut="Trefwoorden">Ameland Bodem Offshore delfstoffenwinning Waddenzee</item>
         <item attribuut="Vindplaats">Kamervragen met antwoord 1997-1998, nr. 1464, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1998-07-03</item>
         <item attribuut="Datum_indiening">1998-06-10</item>
         <item attribuut="Document-id">KVR7424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3003" allpagenumbers="3003 3004" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7424" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1464" onderwerp="" indiendatum="1998-06-10">
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="1998-07-3">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Hebt u kennis genomen van het Jaarverslag 1997 van de Inspecteur Generaal der Mijnen waaruit blijkt dat de verwachte bodemdaling door gaswinning op twee locaties in het Waddengebied veel ernstiger uitvalt? </vraag>
      <vraag nummer="2">Welke conclusies trekt u hieruit? </vraag>
      <vraag nummer="3">Bent u op de hoogte van het advies van de Raad voor het Landelijk Gebied getiteld «Leven en laten leven»? </vraag>
      <vraag nummer="4">Acht u de conclusies van dit advies van toepassing op de wijze waarop onderzoek naar de milieu-effecten van boren naar en winnen van waddengas wordt opgezet en uitgevoerd? </vraag>
      <vraag nummer="5">Acht u het wenselijk dat bij dergelijk onderzoek iedere schijn van belangenverstrengeling wordt vermeden en dat dit in het geval van de gaswinning voortaan door onafhankelijke instituten in opdracht van onafhankelijke opdrachtgevers geschiedt? </vraag>
      <vraag nummer="6">Acht u het wenselijk voor het totaal van boringen naar waddengas in verband met de effecten in het Waddengebied een MER uit te voeren, ook al is dat voor boren vanuit het vaste land formeel gezien niet vereist? </vraag>
      <vraag nummer="7">Zo ja, wat zijn hiervoor de prognoses? </vraag>
      <vraag nummer="8">Zo neen, bent u van mening dat de milieu-effecten wel op korte termijn moeten worden onderzocht? </vraag>
      <vraag nummer="9">Acht u het wenselijk dat de winning van waddengas vanaf het vaste land in elk geval wordt gestaakt totdat onderzoek duidelijke informatie over de bodemdaling heeft geleverd? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">In het Jaarverslag 1997 van de Inspecteur-Generaal der Mijnen worden in hoofdstuk 4, paragraaf 4.4.2 de resultaten weergegeven van de in 1996 en 1997 uitgevoerde monitoring naar bodemdalingen als gevolg van gas- en zoutwinning. Uit de vele opgesomde meetgegevens blijkt dat voor wat betreft het Waddengebied op één locatie de bodemdaling groter is dan verwacht. Het gaat hier om het eiland Ameland waar de totale maximaal gemeten bodemdaling sinds 1986 nu 18 centimeter is. De laatste jaren bedraagt de bodemdaling 1.7 cm/j, terwijl verwacht was dat er inmiddels een zekere afvlakking zou zijn opgetreden. </antwoord>
      <antwoord nummer="2">In het algemeen blijken de meetgegevens conform de verwachtingen. Voor wat betreft Ameland heeft het tot nu toe uitblijven van een afvlakking van de bodemdaling aanleiding gegeven tot nader onderzoek door NAM BV naar de bijzondere geologische omstandigheden van het aldaar in de diepe ondergrond aanwezige gasvoerend gesteente, waaruit de gaswinning plaatsvindt, alsmede van de gesteentelagen daarboven. Mijn conclusie is dat de gehanteerde modellen voor bodemdaling adequate voorspellingen opleveren, maar dat voor bepaalde omstandigheden correcties in het model moeten worden aangebracht. Op dit moment wordt een integraal onderzoek uitgevoerd naar de te verwachten bodemdaling bij voortgaande gaswinning in het Waddengebied. Dit onderzoek, dat eind 1998 zal worden afgerond met een openbaar rapport, vloeit voort uit het in 1995 opgestelde Plan van Aanpak Mijnbouwaktiviteiten in de Waddenzee. Hierbij komen ook de modelmatige aspecten van de berekeningen aan de orde en worden de tot op heden verkregen meetgegevens uiteraard ten volle meegenomen. Belangrijk onderdeel van dit onderzoek is het voorspellen van de zand- en slibaanvoer welke bij bodemdaling in de Waddenzee, in tegenstelling tot de situatie op land zoals op Ameland, voor een compensatie kan zorgen. Het integrale onderzoek wordt grotendeels uitgevoerd door onafhankelijke instituten en wordt begeleid door alle bij deze problematiek betrokken departementen, gemeenten en provincies. </antwoord>
      <antwoord nummer="3">Ja. </antwoord>
      <antwoord nummer="4">Op dit moment wordt een reactie op dit advies ten behoeve van de beide Kamers der Staten-Generaal voorbereid. Het advies betreft de toekomstige relatie tussen de bestaande activiteit kustvisserij en natuur in de kustwateren en gaat niet in op milieu-effecten van boren naar en winnen van aardgas. De conclusies van het advies gaan over de gevolgen van het instellen van gesloten en niet-gesloten gebieden voor de visserij. </antwoord>
      <antwoord nummer="5">In de Wet milieubeheer (hoofdstuk 7) is bepaald dat bij AMvB de activiteiten worden aangewezen die belangrijke nadelige gevolgen kunnen hebben voor het milieu. In het Besluit m.e.r. (AMvB) zijn deze activiteiten vermeld, mede ter implementatie van de Europese richtlijn milieu-effectbeoordeling. Ingevolge deze regelgeving moet een milieu-effectrapport worden gemaakt door diegene die een bepaalde activiteit onderneemt en daarvoor van het bevoegd gezag een besluit vraagt, bij de voorbereiding waarvan een milieu-effectrapport moet worden opgesteld. Ik ben van mening dat de procedure met betrekking tot milieu-effectrapportage, die tot doel heeft de milieu-effecten een volwaardige plaats in de besluitvorming over een voorgenomen activiteit te geven, waarborgt dat de ter beschikking gekomen gegevens objectief en wetenschappelijk betrouwbaar zijn. Het bevoegd gezag stelt zelf, op basis van inspraak en adviezen van onder meer wettelijke adviseurs en van de onafhankelijke Commissie voor de milieu-effectrapportage, richtlijnen vast voor de inhoud van het milieu-effectrapport. In veel gevallen zal de initiatiefnemer zich bij het opstellen van het MER laten adviseren door wetenschappelijke instituten. Het bevoegd gezag beoordeelt vervolgens het door de initiatiefnemer opgestelde MER op juistheid en volledigheid, alvorens het wordt gepubliceerd. De genoemde Commissie voor de milieu-effectrapportage toetst het door het bevoegd gezag voorgelegde MER. Vervolgens vindt besluitvorming (vergunningverlening) plaats door het bevoegd gezag. Als voorbeeld wil ik er op wijzen dat in de nu lopende vergunningsprocedures voor proefboringen in de Noordzeekustzone, resp. in de Waddenzee, door de initiatiefnemer uitgebreide MER’en zijn opgesteld, mede gebaseerd op expertise van een aantal onafhankelijke onderzoeksinstituten. De Commissie voor de milieu-effectrapportage heeft voor het MER voor proefboringen naar aardgas in de Waddenzee geconcludeerd dat dit voldoende informatie over de belangrijkste milieugevolgen biedt om de proefboringen te kunnen toetsen aan de beleidsdoelstellingen voor de Waddenzee. Waar het gaat om de (toekomstige) winning van waddengas is de in het antwoord op vraag 2 genoemde brede studie naar bodemdaling juist één van de belangrijkste onderwerpen voor het te zijner tijd op te stellen MER voor de vergunningen benodigd voor de exploitatie. </antwoord>
      <antwoord nummer="6">Naar verwachting zal begin 1999 een aanpassing van het Besluit m.e.r in werking treden. Hierdoor wordt het opstellen van een MER verplicht voor in de vraag bedoelde nieuwe winningsinstallaties, die door middel van gedevieerde boorgaten vanaf de vaste wal het waddengas zullen winnen. </antwoord>
      <antwoord nummer="7">Het is nu niet mogelijk voor een dergelijk MER een prognose inzake de inhoud te geven. </antwoord>
      <antwoord nummer="8">Zie voorgaande antwoorden </antwoord>
      <antwoord nummer="9">Neen. De monitoringgegevens tot op heden geven hiertoe geen aanleiding. Zoals reeds gesteld zal de nu lopende bodemdalingsstudie inzicht moeten geven in de verwachte effecten van winning van waddengas uit additionele locaties. </antwoord>
      <noten afkomstig="antwoord"/>
   </antwoorden>
</kvr>
