<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de minister van Onderwijs, Cultuur en Wetenschappen over onderwijsreserves in Amsterdam. (Ingezonden 17 september 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17037
</item>
         <item attribuut="Inhoud">Vragen over berichten dat de onderwijsreserves in de stadsdelen van Amsterdam zouden oplopen.</item>
         <item attribuut="Rubriek">Basisonderwijs (Bekostiging basisonderwijs) Beroepsonderwijs en volwasseneneducatie (Bekostiging beroepsonderwijs en volwasseneneducatie) Hoger onderwijs (Bekostiging hoger onderwijs) Ruimtelijke ordening en infrastructuur (Steden) Speciaal onderwijs (Bekostiging speciaal onderwijs) Voortgezet onderwijs (Bekostiging voortgezet onderwijs) Beroepsonderwijs en volwasseneneducatie (Algemeen) Hoger onderwijs (Algemeen) Speciaal onderwijs (Algemeen) Voortgezet onderwijs (Algemeen)</item>
         <item attribuut="Trefwoorden">Onderwijs Steden</item>
         <item attribuut="Vindplaats">Kamervragen met antwoord 2002-2003, nr. 652, Tweede Kamer</item>
         <item attribuut="Vraagnr_bij_indiening">2020300080</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2003-01-23</item>
         <item attribuut="Datum_indiening">2002-09-17</item>
         <item attribuut="Document-id">KVR17037</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1375" allpagenumbers="1375 1376 1377" vetnummer="2020300080" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17037" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="652" onderwerp="" indiendatum="2002-09-17">
         <vrager partij="VVD" oorsprong="parlement">Rijpstra</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="23 januari 2003), zie ook Aanhangsel Handelingen nr. 110, vergaderjaar 2002–2003">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het artikel <voetnoot nummer="1"/>«Onderwijsreserves Amsterdam lopen op»? </vraag>
      <vraag nummer="2">Is het waar dat de stadsdelen van Amsterdam gezamenlijk een bedrag van ruim 59 miljoen Euro op de bank hebben staan dat bestemd is voor onderwijs? </vraag>
      <vraag nummer="3">Voor welke onderwijsdoelen hebben deze stadsdelen de gelden gekregen? </vraag>
      <vraag nummer="4">Wat vindt u ervan dat deze gelden op dit moment niet worden geïnvesteerd in het onderwijs? </vraag>
      <vraag nummer="5">Bent u van plan actie te ondernemen, zodat dit geld alsnog ten goede kan komen aan het onderwijs? </vraag>
      <vraag nummer="6">Zijn er meer gemeenten in Nederland die net als de stadsdelen in Amsterdam grote reserves voor onderwijs hebben? </vraag>
      <vraag nummer="7">Zo ja, kunt u bij benadering aangeven om welke bedragen het gaat? </vraag>
      <noten afkomstig="vraag">
         <noot nummer="1" datum="2002-09-13" bron="Binnenlandsbestuur">Binnenlandsbestuur, 13 september 2002</noot>
      </noten>
   </vragen>
   <toelichting/>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Desgevraagd heeft de gemeente Amsterdam mij een overzicht verschaft van de reserves. Kortheidshalve verwijs ik u naar bijgaand overzicht met toelichting. </antwoord>
      <antwoord nummer="4">De gemeente Amsterdam heeft uit de toegekende rijksmiddelen voor het onderwijs een aanzienlijke reserve opgebouwd. Deze reserve is opgebouwd uit de volgende soorten rijksmiddelen: specifieke uitkeringen, de rijksvergoeding voor scholen en de vergoeding voor de huisvesting via het gemeentefonds. Specifieke uitkeringen Gemeenten ontvangen van het rijk onderwijsmiddelen voor de subsidiëring van bepaalde activiteiten, waarbij de verantwoordelijkheid voor de verdere subsidiëring van participerende instellingen wordt overgedragen aan de gemeente als lokale overheid. Amsterdam kent vijf specifieke uitkeringen, namelijk rijksbijdrage educatie (inburgering), gemeentelijk onderwijsachterstandenbeleid, onderwijs in allochtone levende talen, VVE- en GSB-gelden. Deze specifieke uitkeringen worden jaarlijks per uitkering door Amsterdam verantwoord. De meeste uitkeringen kunnen gereserveerd worden voor een volgend jaar. Ze zijn echter «geoormerkt», d.w.z. ze moeten ingezet worden voor het doel waarvoor zij zijn toegekend. Indien de gelden niet rechtmatig worden ingezet, worden deze middelen door mij teruggevorderd. Middelen die aan het eind van een toekenningsperiode nog niet zijn besteed, worden eveneens door mij teruggevorderd, met uitzondering van de middelen voor inburgering. Rijksvergoeding voor scholen Deze rijksvergoeding heeft een component personeel en een component materieel. Personele kosten volgen het declaratiestelsel en de component materieel is een genormeerde vergoeding. De materiële vergoeding is een vergoeding, waar onderwijsleerpakketten en klein technisch onderhoud onder vallen. Schoolbesturen kunnen uit deze middelen reserves opbouwen, waarmee toekomstige investeringen kunnen worden gefinancierd. De uit deze component opgebouwde reserves heeft Amsterdam in de zogeheten schoolbestuurlijke middelen ondergebracht. Vergoeding voor de huisvesting via het gemeentefonds De gemeente Amsterdam heeft deze reserve uit deze vergoeding ook in de schoolbestuurlijke middelen ondergebracht. Ook voor deze post geldt dat er gereserveerd kan worden. Schoolbesturen hebben met betrekking tot de besteding van de hen toegekende middelen een bepaalde mate van beleidsvrijheid. Zij bepalen op welk moment zij de gereserveerde middelen inzetten. Dit impliceert dat er reserves kunnen worden opgebouwd. Momenteel heb ik geen inzicht in de hoogte van de opgebouwde reserves bij schoolbesturen. De mogelijkheid om na te gaan of en zo ja tot welke hoogte schoolbesturen reserves hebben opgebouwd wordt mij straks geboden met de invoering van de jaarrekening in het primair onderwijs. Gelijktijdig met de invoering van lumpsum in het primair onderwijs zal namelijk de jaarrekening worden geïntroduceerd, waarmee schoolbesturen rekenschap moeten afleggen over de toegekende rijksmiddelen. Vooruitlopend op het invoeren van deze jaarrekening zal ik een instrument laten ontwikkelen aan de hand waarvan kan worden bepaald of er sprake is van disproportionele reserves. Indien hiervan sprake is zal ik onderzoeken of schoolbesturen en ook gemeenten in hun hoedanigheid van bevoegd gezag van het openbaar onderwijs daarop kunnen worden aangesproken, zodat mij de mogelijkheid wordt geboden erop toe te zien dat de toegekende rijksmiddelen op een verantwoorde wijze worden ingezet in het onderwijs. Met het ministerie van Binnenlandse Zaken en Koninkrijkrelaties zal verkend worden hoe het een en ander kan worden vormgegeven binnen de kaders van de gemeentelijke autonomie. </antwoord>
      <antwoord nummer="5">Zie het antwoord hierboven. </antwoord>
      <antwoord nummer="6">Ja. Net zoals de gemeente Amsterdam zullen ook de andere gemeenten in Nederland reserves opbouwen uit de toegekende rijksvergoeding voor scholen. Hierover zijn mij geen gegevens bekend. Ik heb hiervoor aangegeven dat die transparantie mij straks wordt geboden. Van de aan gemeenten toegekende specifieke uitkeringen staan mij gegevens wel ter beschikking. Hieruit blijkt dat er bij diverse gemeenten per 1 januari 2001 sprake is van reserves. </antwoord>
      <antwoord nummer="7">Uit deze gegevens blijkt dat de reserves bij gemeenten in het kader van de specifieke uitkeringen met name zijn opgebouwd uit inburgerings- en OALT-gelden. Overigens is de reservering voor inburgering zoals door Amsterdam over het jaar 2000 opgegeven, nog niet door een accountant gewaarmerkt. De hoogte van deze bedragen zijn uiteenlopend. Bij antwoord vier heb ik reeds aangegeven dat deze middelen, m.u.v. inburgering, die aan het eind van een toekenningsperiode nog niet zijn besteed, worden teruggevorderd. Overzicht onderwijsreserves + toelichting, verstrekt door de gemeente Amsterdam De reserve kan worden onderverdeeld in vier categorieën: – bestemde rijksgelden: 5,687 miljoen – reservering schoolbestuurlijke middelen: 30,593 miljoen – reservering van gemeentelijke middelen voor huisvesting, financiële en materiële doorvergoeding: 11,294 miljoen – reservering eigen middelen: 11,506 miljoen Rijksgelden De reserve rijksgelden is als volgt opgebouwd: – OALT 1,974 miljoen – VVE 0,512 miljoen – GOA 3,037 miljoen – Nieuwkomers 0,093 miljoen – GSB gelden 0,071 miljoen Totaal rijksgelden 5,687 miljoen Toelichting: • OALT: de beschikbare OALT-gelden worden niet geheel benut omdat het lastig is om bij verloop geschikte leerkrachten te vinden voor het geven van OALT of NT2. De uitvoeringsproblemen OALT zijn geen typisch Amsterdams probleem maar spelen landelijk. Gezien de recente ontwikkelingen op landelijk niveau (de intentie om het OALT af te schaffen) onderneemt de gemeente Amsterdam geen acties om de gelden alsnog in te zetten ondermeer om wachtgeld-problematiek te voorkomen. Gelden die na 1 augustus 2002 resteren zullen met het rijk worden verrekend. • VVE: het ontvangen rijksgeld is direct gebaseerd op de uiteindelijk te realiseren taakstelling VVE. Bij aanvang van het project is die taakstelling nog niet gerealiseerd, het beleid moet immers eerst worden geïmplementeerd. Dat heeft enige aanlooptijd nodig, zodat niet alle gelden direct kunnen worden ingezet. • GOA: de begrotingscyclus van de gemeentebegroting is gebaseerd op kalenderjaren, het GOA-beleid en de daarbij horende inzet van middelen zijn gebaseerd op schooljaren. Het is dan ook jaarlijks nodig om GOA-gelden voor het lopende schooljaar aan het einde van het begrotingsjaar te reserveren. De gelden zullen in principe in de eerste acht maanden van het daaropvolgende kalenderjaar worden ingezet (dat zijn immers de laatste acht maanden van het lopende schooljaar). In de jaarlijkse begrotingen is dat echter niet zichtbaar, omdat elk jaar weer opnieuw moet worden gereserveerd. • Nieuwkomers: het gaat hier om reserveringen ten behoeve van trajectbegeleiding. • GSB: het gaat hier om de aan de stadsdelen ter beschikking gestelde gelden vanuit de regeling Sociale Integratie en Veiligheid (SIV). Deze gelden kunnen en zullen tot en met 2004 worden ingezet, om dat mogelijk te maken is reservering noodzakelijk. Schoolbestuurlijke middelen De grootste reserve ad 30,593 miljoen heeft geen betrekking op lokale gemeentelijke taken, maar op schoolbestuurlijke zaken. Stadsdelen zijn naast lokale overheid ook schoolbestuur voor het openbaar primair onderwijs. In enkele gevallen zijn zij ook schoolbestuur voor openbare scholen voor voortgezet onderwijs, speciaal onderwijs of voortgezet speciaal onderwijs. Vanuit de schoolbestuurlijke hoedanigheid worden reserves opgebouwd voor materiële voorzieningen, zoals vervanging van meubilair, onderwijsleerpakketten en het onderhoud van de binnenkant van het schoolgebouw. Daarnaast zijn er reserves (onder andere de verzilvering) opgebouwd voor het voeren van goed personeelsbeleid. Goed schoolbestuur vereist het opbouwen van reserves om vervanging van materiële voorzieningen mogelijk te maken en risico’s in de personele sfeer te kunnen opvangen. De reserves getuigen dan ook van verantwoord bestuurlijk handelen. De hoogte van het bedrag wekt wellicht de indruk dat er te grote buffers worden aangelegd. In Amsterdam werkt echter de wet van de grote getallen. Er maken in totaal 34.265 leerlingen gebruik van het openbaar onderwijs dat onder de verantwoordelijkheid van de stadsdelen valt. Deze reserve bedraagt per leerling dus nog minder dan 900 euro per leerling. Deze reserves worden niet alleen voortdurend aangewend, bijvoorbeeld voor de aanschaf van nieuw meubilair of vloerbedekking in een school, maar ook voortdurend weer aangevuld. De aard van de gelden maakt het aanvullen noodzakelijk. Het gaat hier om gangbare reserves voor materiële voorzieningen, en niet voor bijvoorbeeld schoonmaak of nieuwbouw/renovatie van scholen. Gemeentelijke geldstromen Voor onderwijshuisvesting en de kosten voor financiële en materiële doorvergoeding is in totaal 11,294 miljoen gereserveerd. Huisvestingsreserves ontstaan door vertragingen in de (oplevering van) bouw van nieuwe scholen/ingrijpende renovaties. Deze vertragingen zijn nauwelijks te beïnvloeden. Wat betreft de materiële en financiële gelijkstelling dienen stadsdelen reserves op te bouwen om de kosten van de financiële en materiële gelijkstelling te kunnen financieren. Elke vijf jaar vindt de afrekening plaats, het opbouwen vindt plaats in de tussenliggende jaren. Gezien de omvang van de stad Amsterdam kan de hoogte van deze reserve niet noemenswaardig worden genoemd. Reservering eigen middelen De resterende reserves ad 11,506 miljoen betreffen uiteenlopende reserveringen binnen de diverse stadsdelen uit eigen stadsdeelmiddelen ten behoeve van eigen stadsdeelbeleid op onderwijsgebied en behoeven derhalve geen nadere uitleg. </antwoord>
      <noten afkomstig="antwoord"/>
   </antwoorden>
</kvr>
