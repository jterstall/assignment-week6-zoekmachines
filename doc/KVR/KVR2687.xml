<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Oudkerk (PvdA) over het declareren van kosten door ziekenhuizen. (Ingezonden 26 januari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2687
</item>
         <item attribuut="Inhoud">Deze vragen dienen ter aanvulling op eerdere vragen van de leden Marijnissen en Lansink.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Ziekenhuizen Ziektekostenverzekeraars</item>
         <item attribuut="Vindplaats">Kamervragen met antwoord 1995-1996, nr. 739, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1996-03-08</item>
         <item attribuut="Datum_indiening">1996-01-26</item>
         <item attribuut="Document-id">KVR2687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1495" allpagenumbers="1495 1496" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="739" onderwerp="" indiendatum="1996-01-26">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1996-03-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">In hoeverre is het extra geld op basis van grijze produktieafspraken aangewend voor zorgvernieuwing? In hoeverre is het gebruikt voor het oplossen van financie¨le problemen in bepaalde ziekenhuizen? </vraag>
      <vraag nummer="2">Bent u bereid te onderzoeken voor welke vormen van zorgvernieuwing dit geld precies is gebruikt in 1994 en in de jaren daarvoor? </vraag>
      <vraag nummer="3">Kan uit deze berichten geconcludeerd worden, dat ziekenhuizen en verzekeraars in staat zijn tot onderlinge afspraken ten aanzien van verkeerde bed problematiek en zorgvernieuwing? </vraag>
      <vraag nummer="4">Keurt u het goed, dat ziekenhuizen en verzekeraars dus in feite zelf bepalen welke zorgvernieuwing gefinancierd wordt en de rekening daarvoor presenteren aan ziekenhuizen die wel binnen het budget blijven en uiteindelijk aan verzekerden die een hogere premie zullen moeten gaan betalen? </vraag>
      <vraag nummer="5">Welke maatregelen denkt u te nemen om er voor te zorgen dat duidelijk wordt welk geld waarvoor wordt besteedt? </vraag>
      <vraag nummer="6">Bent u bereid een onderzoek te starten naar (uitbreiding van) de mogelijkheden van afspraken tussen zorgaanbieders en verzekeraars, zoals die nu blijkbaar al plaatsvinden maar ook zoals die plaats zouden kunnen vinden, zoals aangegeven in de nota «Gepaste Zorg» van de Partij van de Arbeid? Wilt u daarbij onderzoeken op welke wijze die afspraken tot zowel een financie¨le prikkel voor belanghebbenden als tot beheersing van kosten zouden kunnen leiden en op welke wijze controle op deze afspraken uitgeoefend kan worden? Toelichting Deze vragen dienen ter aanvulling op de eerdere vragen ter zake van de leden Marijnissen en Lansink. </vraag>
      <noten afkomstig="vraag">
         <noot nummer="1" datum="1996-01-25" bron="NOVA, 24 januari 1996 en de Volkskrant">NOVA, 24 januari 1996 en de Volkskrant, 25 januari 1996</noot>
      </noten>
   </vragen>
   <antwoorden aantal="6">
      <antwoord nummer="1">Produktie-afspraken vormen een van de elementen ter vaststelling van het tussen ziekenhuis en lokale ziektekostenverzekeraars overeen te komen, en door het Cotg goed te keuren budget. Met dat budget moet het ziekenhuis de aan hem toevertrouwde patie¨ntenzorg bekostigen. Indien de kosten hoger of lager zijn dan het toegekende budget blijft het verschil ten laste c.q. ten gunste van het ziekenhuis. Dat is een van de redenen waarom reeds vanaf de start van de budgettering in 1983 voorop heeft gestaan dat er sprake moet zijn van substitutievrijheid voor de ziekenhuizen. De parameters voor de budgetbepaling zijn erg grofmazig: het budget moet dekking bieden voor de door het ziekenhuis te leveren ziekenhuiszorg. Om die reden is thans niet bekend waarvoor de extra middelen, die met grijze produktie-afspraken worden verkregen, worden aangewend, tenzij een ziekenhuis daarover expliciet mededelingen doet. </antwoord>
      <antwoord nummer="2">Ik ben gaarne bereid het Cotg te verzoeken mij daarover nader te informeren. </antwoord>
      <antwoord nummer="3">Ziekenhuizen kunnen inderdaad met de budgetmiddelen een eventuele verkeerde bed problematiek oplossen of de extra kosten van zorgvernieuwing compenseren, alsook andere bestedingen doen in het kader van de zorgactiviteiten. Dat is eigen aan de substitutievrijheid, echter onder de voorwaarde dat de middelen worden aangewend voor het doel waarvoor ze ter beschikking zijn gesteld. Ik heb inmiddels aan de Ziekenfondsraad verzocht de mogelijkheden te onderzoeken een grotere flexibiliteit te brengen in de omschrijving van de verstrekking ziekenhuiszorg. </antwoord>
      <antwoord nummer="4" voetnoot="1">In mijn antwoord op vraag 3 van de heer Marijnissen <voetnoot nummer="1"/>heb ik aangegeven voorstander te zijn van een flexibilisering van de ziekenhuiszorg. Daarmee verkrijgen ziekenhuizen en verzekeraars meer vrijheden te bepalen welke zorgvernieuwing gefinancierd wordt. Binnen het gegeven dat er een strak financieel beleid moet worden gevoerd acht ik het ongewenst als ik door de daaruit resulterende kostentoenames mede word gedwongen (hogere) aanwijzingen tot budgetverlaging aan het Cotg op te leggen. Eventuele extra kosten, samenhangend met de flexibilisering, zullen dan ook te zijner tijd ten laste moeten komen van het verzekeraarsbudget. Ik ben bereid in de invoeringsfase het subsidie-element in te zetten. </antwoord>
      <antwoord nummer="5">Met de rapportage van het Cotg, zoals bedoeld in het antwoord op vraag 2, kan reeds enige duidelijkheid worden verkregen. Voor wat de flexibilisering betreft zal het verkrijgen van duidelijkheid onderdeel van de subsidievoorwaarden moeten zijn. </antwoord>
      <antwoord nummer="6">In mijn antwoord op vraag 3 heb ik reeds aangegeven dat ik aan de Ziekenfondsraad heb verzocht mij te informeren over de mogelijkheid een verruiming te geven aan de afspraken tussen zorgaanbieders en verzekeraars. Tevens ben ik daarbij ingegaan op de betekenis van de voorgenomen vergroting van de financie¨le verantwoordelijkheid van ziekenfondsen. </antwoord>
      <noten afkomstig="antwoord">
         <noot nummer="1">Aanhangsel handelingen nr. 740 vergaderjaar 1995–1996</noot>
      </noten>
   </antwoorden>
</kvr>
