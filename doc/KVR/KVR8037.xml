<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over elektronische opsporing van oplosmiddelen. (Ingezonden 17 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8037
</item>
         <item attribuut="Inhoud">Vragen betreffen een nieuw opsporingsapparaat voor oplosmiddelen, de 'Personal Watch Dog'.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 1998-1999, nr. 205, Tweede Kamer</item>
         <item attribuut="Vraagnr_bij_indiening">2989900330</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-10-22</item>
         <item attribuut="Datum_indiening">1998-09-17</item>
         <item attribuut="Document-id">KVR8037</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="415" allpagenumbers="415 416" vetnummer="2989900330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8037" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="205" onderwerp="" indiendatum="1998-09-17">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-10-22">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de ontwikkeling van een elektronische waakhond voor oplosmiddelen, de zogenaamde «Personal Watch Dog», die op de markt wordt gebracht door Safety Watch International? <voetnoot nummer="1"/>
      </vraag>
      <vraag nummer="2">Kent u de mogelijkheden van dit apparaat wat betreft het meten van aanwezige oplosmiddelen, het waarschuwen wanneer toegestane grenswaarden worden overschreden en het opslaan van gegevens naar een centraal computersysteem? </vraag>
      <vraag nummer="3">Bent u van mening dat dit apparaat niet ingezet mag worden als lapmiddel dat structurele arbo-maatregelen overbodig maakt, en dat vervanging van oplosmiddelen de hoogste prioriteit blijft hebben? </vraag>
      <vraag nummer="4">Is dit apparaat niet een uitstekend hulpmiddel tijdens de periode tot aan vervanging en in die sectoren waar op dit moment nog geen vervanging mogelijk is, onder meer om onvermoede bronnen van oplosmiddelen op te sporen en werknemers bewust te maken van de aanwezigheid van oplosmiddelen? </vraag>
      <vraag nummer="5">Bent u van mening dat dit apparaat ook ingezet kan worden in die sectoren waar de wettelijke vervangingsplicht is ingevoerd ter controle hiervan en om te meten of met de alternatieven zoals oplosmiddelarme lakken, de toegestane grenswaarden niet alsnog worden overschreden? </vraag>
      <vraag nummer="6">Bent u bereid het gebruik van de «Personal Watch Dog» (wettelijk) verplicht voor te schrijven in alle sectoren waar met oplosmiddelen, ook als het oplosmiddelarme vervangingsmiddelen betreft, wordt gewerkt? </vraag>
      <vraag nummer="7">Wat is uw mening over het voorstel van de ontwikkelaar van de «Personal Watch Dog» om een centrale databank van de gemeten gegevens op te richten ten behoeve van wetenschappelijk onderzoek en (letselschade) juristen? Is een dergelijke databank ook niet aantrekkelijk voor de overheid, die op die manier tevens inzicht krijgt in de omvang van de blootstelling in de verschillende bedrijfstakken? Vindt u dat zo’n databank onder de controle van de overheid moet komen? </vraag>
      <noten afkomstig="vraag">
         <noot nummer="1">Volkskrant, 12 september 1998 (Wetenschapsbijlage)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Naar informatie van de leverancier dient gebruik van dit apparaat samen te gaan met de nodige deskundigheid (zoals die in het algemeen is vereist bij alle metingen op de werkplek) en dient zorgvuldige calibratie (een bepaalde ijkmethode) met betrekking tot de oplosmiddel-samenstelling zoals die in de omgevingslucht op de desbetreffende werkplek voorkomt, de juiste werking van het waarschuwingssysteem te verzekeren. Het bedoelde apparaat is thans nog niet verkrijgbaar in de handel. Op dit moment wordt de betrouwbaarheid van het bedoelde apparaat onderzocht. De leverancier van het instrument verwacht dat de testfase aan het einde van dit jaar zal zijn afgerond. Ten aanzien van het opslaan van de gegevens die door het apparaat worden geproduceerd merk ik op dat de hiertoe benodigde infrastructuur thans niet beschikbaar is. </antwoord>
      <antwoord nummer="3">Ja. Gebruik van het apparaat kan niet in de plaats treden voor het nemen van structurele doeltreffende beheersmaatregelen om de blootstelling aan oplosmiddelen zoveel mogelijk te voorkomen. De eerst aangewezen maatregel is de vervanging van oplosmiddelrijke producten, die absolute prioriteit dient te krijgen. </antwoord>
      <antwoord nummer="4">De Arbowet schrijft voor dat de werkgever een inventarisatie en evaluatie van de gevaren en risico’s die verbonden zijn aan de arbeid, uitvoert. De werkgever dient zich hierbij te laten bijstaan door een gecertificeerde Arbodienst. Voor het opsporen van bronnen van blootstelling aan oplosmiddelen lijkt bedoeld apparaat dienstig te kunnen zijn in het kader van deze inventarisatie en evaluatie, zoals dat overigens ook voor andere meettechnieken voor oplosmiddelen geldt. De werkgever kan mede op grond van de RI+E bepalen welke maatregelen ter beheersing van de blootstelling effectief zijn. Indien de alarmering van het apparaat voldoende specifiek en betrouwbaar is voor de in de bewuste werkpleklucht aanwezige oplosmiddelen, kan het worden aangewend om werknemers te attenderen op ongewenste blootstellingssituaties en zodoende werknemers motiveren om hun hygiënisch gedrag op de werkplek te verbeteren en persoonlijke beschuttingsmiddelen te gebruiken. Daarbij is het van belang dat de werkgever toeziet op een juist gebruik van zowel de «Personal Watch Dog» als geschikte beschermingsmiddelen. In elk geval dient voorkomen te worden dat onjuist gebruik van de Watch Dog de werknemer een onterecht gevoel van veiligheid bezorgt. </antwoord>
      <antwoord nummer="5">In de sectoren waar een vervangingsplicht voor oplosrijke producten wordt ingevoerd, kan blootstelling aan oplosmiddelen tot de risico’s blijven behoren, omdat bijvoorbeeld de stand van de techniek nog niet zo ver is gevorderd dat de vervangende producten geheel vrij zijn van oplosmiddelen, of omdat een bijzondere toepassing is uitgezonderd van de vervangingsplicht. In die gevallen kan het apparaat wellicht goede diensten bewijzen om werknemers op dreigende overschrijding van de grenswaarde te attenderen. Voor de controle van de naleving van de vervangingsplicht zie ik geen rol voor het apparaat. Daarvoor acht ik directere methoden, zoals controle door middel van een aanduiding op de verpakking van de gebruikte producten, meer geschikt. </antwoord>
      <antwoord nummer="6">Ik vind het niet nodig om het gebruik van de «Personal Watch Dog» voor te schrijven omdat reeds op grond van de Arbowet (artikel 4) de werkgever is gehouden om in het kader van de risico-inventarisatie en -evaluatie de aard, de mate en de duur van de blootstelling van werknemers te beoordelen. De randvoorwaarden voor het uitvoeren van deze metingen zijn vastgelegd in beleidsregels op grond van het Arbobesluit. De deskundige (arbeidshygiënist) van de Arbodienst kan beoordelen of bij toepassing van het apparaat aan deze voorwaarden is voldaan. Zoals uit het antwoord op vraag 2 blijkt is de ontwikkeling van het apparaat nog niet zover dat het voor bovengenoemde toepassing kan worden ingezet. </antwoord>
      <antwoord nummer="7">Op dit moment acht ik het, gelet op de fase van ontwikkeling van het betrokken apparaat, prematuur een standpunt hierover in te nemen. Ik kan mij evenwel voorstellen dat brancheorganisaties en werknemers en wellicht verzekeringsmaatschappijen een zeker belang kunnen vinden in centrale gegevensopslag. In mijn visie dient bij de verdere ontwikkeling van dit idee ruime aandacht te worden besteed aan onder andere de definiëring van het doel waarvoor centrale gegevensregistratie plaatsvindt, de betrouwbaarheid en representativiteit van de gegevens die door de «Personal Watch Dog» worden gegenereerd, de verantwoordelijkheid voor de kwaliteit van de gegevens, het beheer en de toegankelijkheid van deze databank, de waarborgen rondom de privacy van gegevens, enz. Ik zal de verdere ontwikkelingen met belangstelling volgen. Mocht het in de toekomst tot landelijke registratie van betrouwbare en representatieve gegevens over blootstelling komen, dan kan dat zeker behulpzaam zijn als bijdrage aan de monitoring van blootstellingsgegevens in het kader van mijn OPS-preventiebeleid. Direct toezicht op het bedoelde gegevensbestand is daarvoor niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
