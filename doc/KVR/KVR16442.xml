<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Koenders (beiden PvdA) aan de minister van VROM en de staatssecretaris van Economische Zaken over toenemende uitstoot van schadelijke stoffen. (Ingezonden 28 augustus 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16442
</item>
         <item attribuut="Inhoud">Vragen naar aanleiding van berichten over toenemende uitstoot van schadelijke stoffen door olieconcerns.</item>
         <item attribuut="Rubriek">Bedrijfsleven en industrie (Ondernemingen) Energie, water en grondstoffen (Aardolie) Milieu (Bedrijfsinterne milieuzorg) Milieu (Gevaarlijke stoffen) Milieu (Luchtverontreiniging)</item>
         <item attribuut="Trefwoorden">Bedrijfsinterne milieuzorg Gevaarlijke stoffen Luchtverontreiniging Ondernemingen Petrochemische industrie</item>
         <item attribuut="Vindplaats">Kamervragen met antwoord 2002-2003, nr. 144, Tweede Kamer</item>
         <item attribuut="Vraagnr_bij_indiening">2010214540</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2002-10-10</item>
         <item attribuut="Datum_indiening">2002-08-28</item>
         <item attribuut="Document-id">KVR16442</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="299" allpagenumbers="299 300 301" vetnummer="2010214540" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16442" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="144" onderwerp="" indiendatum="2002-08-28">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van VROM en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-10-10">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister en staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten over toenemende uitstoot van schadelijke stoffen door olieconcerns? <voetnoot nummer="1"/>
      </vraag>
      <vraag nummer="2">Hoe oordeelt u in het kader van de genoemde berichten over de prominente aanwezigheid van ondernemingen als Shell op de top in Johannesburg? </vraag>
      <vraag nummer="3">Is het waar dat Shell en ExxonMobil zowel absoluut als relatief (per ton productie) meer broeikasgassen hebben uitgestoten? Zo ja, hoe oordeelt u dan over de inspanningen die die bedrijven zich zeggen te getroosten in het kader van het milieubeleid? </vraag>
      <vraag nummer="4">Deelt u de mening dat de grotere bijdrage aan het broeikaseffect weinig vertrouwen geeft in de instrumenten die beide ondernemingen hanteren bij de reductie van emissies? Zo ja, hoe wilt u hier verbetering in aanbrengen? Zo nee, waarom niet? </vraag>
      <vraag nummer="5">Wat is naar uw mening de waarde van een uitspraak van ExxonMobil dat «je op lange termijn moet kijken. Dan ziet de ontwikkeling er wel gunstig uit»? </vraag>
      <vraag nummer="6">Deelt u de mening dat een betere onafhankelijke controle van de milieuresultaten van bedrijven noodzakelijk is? Zo ja, hoe gaat u dit bewerkstelligen? Zo nee, waarom niet? </vraag>
      <vraag nummer="7">Bent u bereid om ook internationale initiatieven te nemen om ondernemingen die internationaal opereren op hun totale milieuprestatie te kunnen aanspreken? Welke rol kan verplichte verslaglegging daarbij spelen? </vraag>
      <vraag nummer="8">Deelt u de mening dat de onderlinge vergelijkbaarheid van «maatschappelijke jaarverslagen» verbetering behoeft? Zo ja, in hoeverre wordt met het advies van de Raad voor de Jaarverslaglegging over maatschappelijke jaarverslaglegging voldoende rekening gehouden? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-08-26" bron="«Olieconcers veroorzaken meer uitstoot» en  Beide in Het Financiële Dagblad" titel="Shell en Esso verhogen druk op het milieu.">«Olieconcers veroorzaken meer uitstoot» en «Shell en Esso verhogen druk op het milieu.» Beide in Het Financiële Dagblad, 26 augustus 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik heb kennis genomen van de berichtgeving van het Financiële Dagblad van 26 augustus jl. </antwoord>
      <antwoord nummer="2">Een duurzame ontwikkeling kan alleen worden gerealiseerd met actieve participatie van het bedrijfsleven en andere maatschappelijke organisaties zoals NGO’s. In het streven naar wereldwijde duurzame ontwikkeling is immers niet alleen een rol weggelegd voor overheden, maar óók voor het bedrijfsleven en maatschappelijke organisaties. De aanwezigheid van hen in Johannesburg acht het kabinet daarom van belang. Veel ondernemingen hebben in Johannesburg laten zien duurzame ontwikkeling, waaronder duurzame energie, serieus te nemen, onder andere door het initiëren van of deelnemen aan partnerschappen met maatschappelijke organisaties en overheden. Met betrekking tot duurzame ontwikkeling wordt het bedrijfsleven dan ook positief kritisch gevolgd. Hoewel de ontwikkeling van de emissies in 2001 ook het kabinet zorgen baart is er geen reden aan te nemen dat deze bedrijven duurzame ontwikkeling niet serieus nemen. </antwoord>
      <antwoord nummer="3">In de genoemde berichtgeving gaat het over de uitstoot van broeikasgassen wereldwijd voor die concerns. Ook in Nederland is een toename van de uitstoot van broeikasgassen bij deze bedrijven te constateren. Dit is het gevolg van de nieuwe brandstofspecificaties van de EU. Om hieraan te kunnen voldoen is het productieproces energie intensiever geworden. Overigens behoren zowel de raffinaderij van Shell als van ExxonMobil in Nederland tot de meest energie-efficiënte in de wereld. Shell heeft het convenant Benchmarking energie-efficiency ondertekend en komt de daarin vastgelegde afspraken na. ExxonMobil heeft het convenant niet ondertekend. Dit bedrijf dient via de milieuvergunning aan vergelijkbare emissie-eisen te voldoen. De gegevens over het jaar 2001 geven het kabinet geen aanleiding te twijfelen aan de intenties van de bedrijven om hun verplichtingen en afspraken op milieugebied na te komen. </antwoord>
      <antwoord nummer="4" voetnoot="2">Over de instrumenten die de ondernemingen zelf hanteren om de reductie van emissies te realiseren, vormt het kabinet zich geen mening, aangezien het om bedrijfsinterne afwegingen gaat. Voor het kabinet is in dit kader de realisatie van de reducties van de emissies relevant en de afspraken die hierover zijn gemaakt. Zo heeft Shell Nederland bijvoorbeeld het convenant Benchmarking energie-efficiency en de Intentieverklaring uitvoering milieubeleid chemische industrie («milieuconvenant Chemie») ondertekend. De emissies van ExxonMobil worden in overeenstemming met de eisen van de milieuvergunning teruggedrongen. Deze instrumenten zijn voorbeelden van de mix van instrumenten in het huidige milieubeleid. Met deze mix zijn aanzienlijke reducties in de energiegerelateerde emissies gerealiseerd. In het NMP4 is al geconstateerd dat voor het oplossen van de hardnekkige milieuproblemen, zoals de klimaatverandering en verzuring, nieuwe beleidsinstrumenten noodzakelijk zijn aanvullend op het huidige instrumentarium. Dit zijn de marktconforme instrumenten als belastingen en heffingen op milieugrondslag of verhandelbare emissierechten. Een voorbeeld van het eerste zijn de regulerende energiebelasting (REB) en de WVO heffingen. In goede samenwerking met het bedrijfsleven wordt thans op nationaal niveau een handelssysteem voor NO x -emissies ontwikkeld. Op Europees niveau wordt er gewerkt aan een systeem van CO <voetnoot nummer="2"/>-emissiehandel. Het kabinet gaat ervan uit dat met de inzet van deze nieuwe instrumenten de doelstellingen van het milieubeleid worden gerealiseerd. </antwoord>
      <antwoord nummer="5" voetnoot="2">Bij de aanpak van energiegerelateerde emissies, zoals CO <voetnoot nummer="2"/>, is het inderdaad zo dat het beleid pas op langere termijn tot resultaten leidt. Het is om die reden dat afspraken met het bedrijfsleven over de reductie van emissies op meerdere jaren betrekking hebben. Of de ontwikkelingen in de reducties van emissies er op de lange termijn gunstig uitzien, is geen zekerheid. Een gunstige ontwikkeling zal onder meer afhankelijk zijn van goede internationale en nationale afspraken over emissiereducties, adequate instrumentering (zie ook antwoord op vraag 4) en (internationale) technologieontwikkeling en -toepassing. De prognosticerende uitspraak, waarnaar de vraagsteller verwijst, is voor rekening van ExxonMobil. </antwoord>
      <antwoord nummer="6">Het kabinet deelt die mening vooralsnog niet. Milieujaarverslagen aan de overheid worden gevalideerd door de overheid. Deze gevalideerde verslagen zijn met uitzondering van de vertrouwelijke onderdelen openbaar. Publieksverslagen zijn gebaseerd op dezelfde informatie. Uit inspectieonderzoeken naar de kwaliteit van de validatie van milieujaarverslagen is bij de betrokken overheden een verbeterproces gestart. Er is een streefbeeld geschetst, ijkpunten opgesteld en een actieplan om deze ijkpunten te realiseren. Dit proces zal lopen tot 2005. De VROM-inspectie zal deze ijkpunten jaarlijks controleren. U bent hierover al eerder geïnformeerd (zie brief van 17 januari 2002 kenmerk IMH/HI/JvdP/lb/191201003L met als onderwerp DGM/IMH-onderzoek uitvoering van het Besluit milieuverslaglegging 2000). Het is mogelijk dat ik mijn mening bijstel op grond van de resultaten van de evaluatie van het Besluit milieuverslaglegging: deze is onlangs gestart. Onderzocht wordt – onder meer – wat de effecten zijn van het Besluit milieuverslaglegging en hoe de uitvoering verloopt. Ook wordt onderzocht of de juiste doelgroep in beeld is. </antwoord>
      <antwoord nummer="7">Een dergelijk initiatief heeft, zoals de vraag ook suggereert, alleen een positief effect als dit op globaal of ten minste Europees niveau wordt opgepakt. Op dit moment stimuleert het kabinet de vrijwillige duurzaamheidsverslaglegging door het Global Reporting Inititative (GRI) te huisvesten in Nederland. Het kabinet is daarbij voorstander van integratie van het EU-beleid als het gaat om duurzaamheidsverslaglegging met GRI. Of verplichte verslaglegging bijdraagt aan doelbereiking staat voor het kabinet nog niet vast. Bedrijven kunnen zich juist met vrijwillige verslaglegging en met het gebruik van algemeen geaccepteerde richtlijnen (zoals GRI) positief onderscheiden. Dit geeft meer informatie over het gedrag en de intenties van bedrijven dan verplichte verslaglegging. Ook op dit vraagstuk kan het evaluatieonderzoek naar de verplichte milieuverslaglegging (zie ook antwoord op vraag 6) nog nieuw licht werpen. Tot slot functioneren de Nationale Contactpunten (NCP’s) – die zijn opgericht ter uitvoering van de OESO-richtlijnen voor multinationale ondernemingen – al als aanspreekpunt voor personen of organisaties die gedrag van multinationals in het buitenland aan de orde willen stellen. </antwoord>
      <antwoord nummer="8">Ja, de rijksoverheid probeert onder andere door ondersteuning van het Global Reporting Initiative de standaardisatie van maatschappelijke verslaggeving verder te verbeteren. De Raad voor de Jaarverslaggeving heeft bij het opstellen van haar advies in de vorm van Ontwerp Richtlijn 400 (zie hierna) eveneens rekening gehouden met internationale initiatieven voor maatschappelijke verslaggeving zoals die van het Global Reporting Initiative. De Raad voor de Jaarverslaggeving beoogt in dit stadium vooral de inhoudelijke informatie over maatschappelijk verantwoord ondernemen te stimuleren. Deze moet zich namelijk nog ontwikkelen. Als de informatieverstrekking over maatschappelijk ondernemen zich ontwikkelt, zal ook de behoefte aan vergelijkbaarheid en standaardisatie toenemen. In juni 2002 heeft de Raad de Ontwerp-Richtlijn 400 Jaarverslag gepubliceerd. Hierin wordt een kader geboden voor de verslaggeving over de maatschappelijke aspecten en effecten van het ondernemen en de ontwikkeling daarvan. De openbare consultatieprocedure voor deze Ontwerp-Richtlijn eindigt op 1 december 2002. </antwoord>
      <noten afkomstig="antwoord"/>
   </antwoorden>
</kvr>
