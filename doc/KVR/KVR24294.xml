<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de uitspraken van Euro-commissaris mevrouw Kroes. (Ingezonden 18 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24294
</item>
         <item attribuut="Inhoud">Vragen over de uitspraken van de Euro-commissaris mevrouw Kroes over het mogelijk niet voldoen aan de Europese regelgeving van het nieuwe zorgstelsel.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 345, Tweede Kamer</item>
         <item attribuut="Vraagnr_bij_indiening">2050601680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-11-14</item>
         <item attribuut="Datum_indiening">2005-10-18</item>
         <item attribuut="Document-id">KVR24294</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="745" allpagenumbers="745 746" vetnummer="2050601680" code="0506tkkvr345" lopendefooter="Tweede Kamer, vergaderjaar 2005–2006, Aanhangsel" filenaam="KVR24294" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="345" onderwerp="" indiendatum="2005-10-18">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-11-14">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat houdt het voorwaardelijk akkoord gaan met het vereveningsstelsel door de Europese commissie in? <voetnoot nummer="1"/>Kunt u dat toelichten? </vraag>
      <vraag nummer="2">Op welke voorwaarden wordt gedoeld? Wanneer en waarom kan het akkoord gaan met staatssteun worden ingetrokken? </vraag>
      <vraag nummer="3">Wat zijn de consequenties van het eventueel intrekken van staatssteun? Wat gaat u ondernemen als dit gebeurt? </vraag>
      <vraag nummer="4">Wat wordt de positie van buitenlandse zorgverzekeraars? Kunnen zij straks aanspraak maken op bijdragen uit het vereveningsstelsel? </vraag>
      <vraag nummer="5">Wat is uw reactie op de volgende uitspraak van mevrouw Kroes: «Als dat zo is zal het buitenland hier naar toe komen.Want uiteindelijk moet de concurrentie straks werken in één interne markt.En als men zich niet aan de regels houdt, komt er een klacht en dan nemen wij actie?» </vraag>
      <vraag nummer="6">Welke actie bedoelt mevrouw Kroes? Wilt u, als geen of onvoldoende antwoord op deze vraag kan worden gegeven, mevrouw Kroes om een toelichting vragen en deze de Kamer doen toekomen? </vraag>
      <vraag nummer="7" voetnoot="1">Wat kunnen de consequenties zijn van die actie en wat gaat u dan vervolgens doen? Kunt u reageren op de uitspraak van mevrouw Kroes dat zij niet uitsluit dat in het nieuwe systeem aanpassingen moeten worden aangebracht? <voetnoot nummer="1"/>
      </vraag>
      <vraag nummer="8">Op welke aanpassingen doelt mevrouw Kroes? Wilt u, als geen of onvoldoende antwoord op deze vraag kan worden gegeven, mevrouw Kroes om een toelichting vragen en deze de Kamer doen toekomen? </vraag>
      <vraag nummer="9">Wat kunnen de consequenties zijn van die aanpassingen en wat gaat u dan doen? Indien Nederland alsnog moet besluiten om van de privaatrechtelijke zorgverzekering over te gaan naar een publiekrechtelijk model, hoe groot acht u dan het risico dat de regering schadevergoeding moet betalen aan zorgverzekeraars? </vraag>
      <vraag nummer="10">Staat u nog steeds achter de toezegging dat indien nodig we altijd terug kunnen naar een publiekrechterlijk stelsel? </vraag>
      <vraag nummer="11">Kunt u toelichten op welke manier dat zou kunnen en wat de consequenties daarvan zouden zijn? </vraag>
      <noten afkomstig="vraag">
         <noot nummer="1" datum="2005-10-5" bron="NRC">NRC, 5 oktober 2005</noot>
      </noten>
   </vragen>
   <antwoorden aantal="11">
      <antwoord nummer="1">Bij beschikking van 3 mei 2005 heeft de Europese Commissie aangegeven dat het risicovereveningssysteem verenigbaar is met het EG-Verdrag. Daarbij zijn geen voorwaarden gesteld.Wel is het zo dat de Commissie met de steunmaatregel heeft ingestemd zoals die is aangemeld.Dit betekent dat als ik het risicovereveningssysteem substantieel zou willen wijzigen, ik daartoe niet kan besluiten dan nadat ik hierover de Europese Commissie heb geraadpleegd en de Commissie heeft aangegeven tegen een dergelijke wijziging geen bezwaar te hebben.Aanpassingen die de beoordeling van de verenigbaarheid van de steunmaatregel met de gemeenschappelijke markt niet kunnen beïnvloeden, hoeven niet te worden aangemeld. </antwoord>
      <antwoord nummer="2">Voor wat betreft de voorwaarden verwijs ik naar het antwoord op vraag 1. De Europese Commissie kan de gegeven beschikking herroepen, indien de beschikking berustte op tijdens de aanmeldingsprocedure verstrekte onjuiste informatie die voor de beschikking doorslaggevend was.Het herroepen is met de nodige procedurele waarborgen omkleed. Aangezien ik geen onjuiste informatie heb verstrekt, acht ik de kans nihil dat de Commissie de beschikking zal herroepen. </antwoord>
      <antwoord nummer="3">Ik ben ervan overtuigd dat in het hypothetische geval dat de Commissie de beschikking herroept, overleg met de Commissie en andere betrokken partijen tot een goede oplossing zal leiden. </antwoord>
      <antwoord nummer="4">De positie van buitenlandse zorgverzekeraars is niet anders dan die van Nederlandse zorgverzekeraars.Voor binnenlandse en buitenlandse verzekeraars gelden dezelfde eisen ten aanzien van de vergunning-verlening op basis van de Europese richtlijnen.Heeft een buitenlandse verzekeraar een vergunning voor de branches Ongevallen en Ziekte dan mag hij in Nederland ziektekostenverzekeringen voeren. Elke verzekeraar die zorgverzekeringen in de zin van de Zorgverzekeringswet aanbiedt en uitvoert, neemt deel in de risicoverevening.Dit betekent dat de bijdrage uit de risicoverevening niet alleen geldt voor bestaande zorgverzekeraars, maar ook voor buitenlandse toetreders. </antwoord>
      <antwoord nummer="5">Zoals uit het antwoord op de vorige vraag al blijkt, is het de bedoeling van de Zorgverzekeringswet dat zorgverzekeraars van andere EU-lidstaten dezelfde kansen op de Nederlandse zorgverzekeringsmarkt krijgen als Nederlandse zorgverzekeraars.Mocht dat onverhoopt toch niet het geval blijken te zijn, dan valt inderdaad te verwachten dat die buitenlandse verzekeraars bij mevrouw Kroes gaan klagen. </antwoord>
      <antwoord nummer="6">Ik neem aan dat mevrouw Kroes daarmee bedoelt dat de Commissie dan zal onderzoeken of de klacht gegrond is.Ik denk niet dat mevrouw Kroes daarbij een concrete situatie voor ogen heeft, maar meer heeft willen benadrukken dat de Commissie er op toe moet zien dat de lidstaten zich aan de Europese regels houden. Ik acht het niet nodig mevrouw Kroes om een nadere toelichting te vragen. </antwoord>
      <antwoord nummer="7">In het geval dat de Commissie de klacht mogelijk gegrond acht, zal de Commissie contact zoeken met de Nederlandse overheid en om uitleg vragen.Als die uitleg niet bevredigend is, kan de Commissie uiteindelijk besluiten het Hof van Justitie van de Europese Gemeenschappen te verzoeken vast te stellen dat Nederland de Europese regels niet nakomt. Ook ik sluit niet uit dat het risicovereveningssysteem op enig moment aangepast zal worden om het nog beter te laten functioneren. </antwoord>
      <antwoord nummer="8">Ik denk dat mevrouw Kroes, net als ik overigens, meent dat in een dergelijk complex en omvangrijk stelsel het altijd kan blijken dat zaken nog beter kunnen en aanpassing behoeven.Zij heeft daarbij mijns inziens geen concrete aanpassingen voor ogen. Ook hier acht ik het niet nodig nader te informeren bij mevrouw Kroes. </antwoord>
      <antwoord nummer="9">Het is niet mogelijk de gevolgen van aanpassingen te beschrijven zolang niet duidelijk is om welke aanpassingen het gaat (zie het antwoord op de vorige vragen). Of, en zo ja hoeveel schadevergoeding de regering aan zorgverzekeraars zou moeten betalen indien Nederland alsnog zou moeten besluiten over te gaan op een publiekrechtelijk verzekeringsmodel, hangt af van de wijze waarop dat publiekrechtelijke model dan zou worden ingericht, wat daarin de rol van de zorgverzekeraars zou zijn en hoe van het privaatrechtelijke naar het publiekrechtelijke model zou worden gekomen.Aangezien al mijn inspanningen – en die van velen met mij – er op dit moment op gericht zijn het privaatrechtelijke verzekeringssysteem per 1 januari 2006 goed van start te laten gaan en er bovendien geen enkel signaal is dat erop duidt dat Nederland alsnog gedwongen zou kunnen worden in plaats van een privaatrechtelijk een publiekrechtelijk verzekeringssysteem in te voeren, onthoud ik mij gaarne van speculaties op dit punt. </antwoord>
      <antwoord nummer="10">Ja. </antwoord>
      <antwoord nummer="11">Zie het antwoord op vraag 9. </antwoord>
      <noten afkomstig="antwoord"/>
   </antwoorden>
</kvr>
