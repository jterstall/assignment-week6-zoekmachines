<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan ministers van Binnenlandse Zaken en Koninkrijksrelaties en van Justitie over de gang van zaken rondom door Marokkaanse jeugd geterroriseerde personen. (Ingezonden 25 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21610
</item>
         <item attribuut="Inhoud">Vragen naar aanleiding van een artikel in de Volkskrant van 21 oktober 2004, over een echtpaar uit de Amsterdamse Diamantbuurt dat na maandenlange intimidatie door Marokkaanse jongeren hun woning heeft moeten verlaten.</item>
         <item attribuut="Rubriek">Criminaliteit en openbare orde (Veiligheid) Welzijn (Minderheden)</item>
         <item attribuut="Trefwoorden">Jeugdcriminaliteit Marokko Minderheden Openbare orde en veiligheid Vandalisme</item>
         <item attribuut="Vindplaats">Kamervragen met antwoord 2004-2005, nr. 381, Tweede Kamer</item>
         <item attribuut="Vraagnr_bij_indiening">2040502260</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2004-11-08</item>
         <item attribuut="Datum_indiening">2004-10-25</item>
         <item attribuut="Document-id">KVR21610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="795" allpagenumbers="795 796" vetnummer="2040502260" code="0405tkkvr381" lopendefooter="Tweede Kamer, vergaderjaar 2004–2005, Aanhangsel" filenaam="KVR21610" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="381" onderwerp="" indiendatum="2004-10-25">
         <vrager partij="Groep Wilders" oorsprong="parlement">Wilders</vrager>
         <vraagt-aan>ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2004-11-8">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Marokkaanse jeugd pest echtpaar weg»? <voetnoot nummer="1"/>
      </vraag>
      <vraag nummer="2">Is het waar dat een echtpaar uit de Amsterdamse Diamantenbuurt na maandenlange intimidatie door Marokkaanse jongeren zijn woning noodgedwongen op advies van de politie heeft laten dichtspijkeren met houten platen en verlaten? Zo ja, deelt u de mening dat dit de wereld op zijn kop zet en dat het volstrekt onaanvaardbaar is dat het zover heeft moeten komen? Wat gaat u hieraan doen? </vraag>
      <vraag nummer="3" voetnoot="2">Is het waar dat men niet kan spreken van een geïsoleerd incident in deze buurt? In hoeverre is – mede gelet op mijn eerdere vragen <voetnoot nummer="2"/>van 21 oktober over een ander incident met Marokkaanse onruststokers – sprake van een groeiende overlast in Nederland van Marokkaanse jongeren? </vraag>
      <vraag nummer="4">Waarom zijn de gemeente Amsterdam, politie en justitie vooralsnog incapabel gebleken om deze Marokkaanse jongeren aan te pakken? </vraag>
      <vraag nummer="5">Wat is de reden dat Marokkaanse hangjongeren in deze buurt nooit voor hun overlast zijn vervolgd? Deelt u de mening dat dit aan geen burger is uit te leggen en dat vervolging van dergelijke onruststokers grote prioriteit verdient? </vraag>
      <vraag nummer="6">Wat zult u doen om ervoor te zorgen dat mensen niet meer uit hun huizen worden verjaagd en er een einde komt aan de straatterreur van groepen van Marokkaanse jongeren in Amsterdam en andere delen van het land? </vraag>
      <noten afkomstig="vraag">
         <noot nummer="1" datum="2004-10-21" bron="De Volkskrant">De Volkskrant, 21 oktober 2004</noot>
         <noot nummer="2">Kamervragen 2040502150</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In de Diamantbuurt heeft een gezin de woning verlaten als gevolg van overlast. De overlast die mensen ondervinden van hangjongeren in hun woonomgeving in Amsterdam maar ook elders in Nederland heeft een grote impact op het leven van de getroffenen. Het is een tegenslag voor alle partners die juist ook in de Diamantbuurt hebben samengewerkt om deze problemen tegen te gaan. Wat betreft het dichtspijkeren van de woning merk ik het volgende op. De politie kwam ter plaatse nadat er een ruit was ingegooid en zij daarover een melding van bewoners heeft ontvangen. Zoals gebruikelijk (ook bij inbraakschade) wordt een breuk dan zo spoedig mogelijk gerepareerd. Op verzoek van het echtpaar dat liever niet in de woning wilde blijven zijn toen ook de andere ramen van houten panelen voorzien. </antwoord>
      <antwoord nummer="3">In Amsterdam is sprake van een incident voor zover het het gedwongen verlaten van een woning betreft. De Diamantbuurt is in algemene zin een normale stedelijke wijk waar op gezette tijden jeugd- en overlastproblemen de kop op steken. Op die momenten wordt daar door alle partners steeds zo goed mogelijk op ingespeeld. Het incident waar dhr. Wilders naar verwijst in zijn vragen van 21 oktober jl. is van een onvergelijkbare aard, zie mijn antwoord op deze vragen. </antwoord>
      <antwoord nummer="4">De minister van Justitie en ik herkennen ons niet in de formulering dat de gemeente Amsterdam, politie en justitie incapabel zijn gebleken. Al geruime tijd is een omvangrijk samenwerkingsverband van alle betrokken organisaties eensgezind bezig maatregelen uit te voeren om criminaliteit en overlast aan te pakken. De overlast is de afgelopen jaren dan ook sterk afgenomen. Dit incident beschouwt iedereen dan ook als een grote tegenslag. Het blijft nu zaak voor de samenwerkende partners om er opnieuw alles aan te doen om deze overlast in de toekomst te voorkomen. </antwoord>
      <antwoord nummer="5">Er is geen sprake van dat Marokkaanse hangjongeren in deze buurt nooit voor hun overlast zijn vervolgd. Op lokaal niveau worden al enige jaren initiatieven ontplooid om de problematiek in de Diamantbuurt aan te pakken. Hierbij heeft de integrale aanpak voorop gestaan. Er is in de Diamantbuurt een breed scala aan maatregelen getroffen om de problemen aan te pakken. Daarbij moet onder meer worden gedacht aan het in kaart brengen van de overlastgevende jongeren, en doorbreking van de anonimiteit van de groep, zodat onacceptabel gedrag aan de individuele jongeren kan worden toegeschreven. De groep overlastgevende jongeren wordt daarnaast gemonitord ten behoeve van de dossiervorming. De aanpak van de individuele jongeren wordt vervolgens uitgestippeld in casuïstieke overleggen binnen de Justitie in de Buurtkantoren, in samenwerking met verschillende instanties zoals Bureau Jeugdzorg, de Raad voor de Kinderbescherming en de reclassering. Ook het strafrecht, dat als sluitstuk dient voor de bestuurlijke aanpak van overlastgevende jongeren, is waar mogelijk ingezet. Zodra daarvoor voldoende bewijzen zijn, wordt strafrechtelijk opgetreden. De aanpak van deze jongeren heeft bij het OM Amsterdam hoge prioriteit. Zaken van de jongeren die tot de harde kern van de jeugdcriminaliteit behoren, worden door politie en OM Amsterdam eveneens hard aangepakt. Hun zaken leiden veelal naar de jeugdgevangenis en naar opvoedingsinrichtingen als Den Engh en Glen Mills. De situatie in de Diamantbuurt zal scherp worden gevolgd. Op lokaal niveau zal alles in het werk worden gesteld om de negatieve spiraal te doorbreken. De politie zal het hoge niveau van toezicht handhaven en extra capaciteit inzetten op de opsporing van criminele personen binnen de overlastgroep. In aansluiting daarop zal het Openbaar Ministerie te Amsterdam de nieuwe wetgeving voor de plaatsing in een inrichting voor stelselmatige daders (ISD) toepassen op veelplegers binnen deze overlastgroep. Nog meer inzet op gerichte opsporing en dossiervorming zal bij deze doelgroep het geval zijn. De in het strafrecht recent geschapen mogelijkheid om personen in voorlopige hechtenis te nemen bij het strafbaar feit «vernieling» zal ook worden aangewend. Door de gemeente wordt onderzocht of het mogelijk is om jongeren voor een bepaalde periode een persoonsgebonden straat- of pleinverbod op te leggen. Concreet betekent dit dat zij gedurende een bepaalde periode een straat of buurt niet in mogen. Het stadsdeel Oud Zuid werkt aan meer cohesie in de buurt, aan bewonersbijeenkomsten en aan gezinsbenadering. Ook directe betrokkenheid van woningbouwverenigingen wordt gestimuleerd. Tenslotte zal de burgemeester in overleg met de buurt, de politie en het stadsdeel beslissen of cameratoezicht op het Smaragdplein nodig is. </antwoord>
      <antwoord nummer="6">Er is al snel sprake van (geluids-)overlast door hangjongeren als grotere groepen jongeren samenkomen. Elke groep hangjongeren die overlast bezorgt heeft een specifieke aanpak nodig, afhankelijk van de samenstelling en mate van organisatie van de groep. Het is een probleem dat door alle betrokken partijen gezamenlijk wordt aangepakt. Gemeenten moeten hierop de regie voeren en samen met de betrokken partijen nagaan wat de mogelijkheden zijn en welke aanpak het meest geschikt is voor de situatie ter plekke. </antwoord>
      <noten afkomstig="antwoord"/>
   </antwoorden>
</kvr>
