<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Verburg (beiden CDA) aan de staatssecretaris van Financiën en de ministers van Sociale Zaken en Werkgelegenheid en van Landbouw, Natuur en Voedselkwaliteit over het mogelijk verstrekken van valse sofi-nummers voor het ruimen van kippen door asielzoekers. (Ingezonden 15 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18312
</item>
         <item attribuut="Inhoud">Vragen naar de gebruikte argumenten bij het (mogelijk) verstrekken van valse sofinummers voor asielzoekers in verband met het ruimen van kippen, in plaats van het inschakelen van werkzoekenden. Aanvulling op vragen van het lid De Wit (ingezonden 15 juli 2003).</item>
         <item attribuut="Rubriek">Belastingen (Algemeen) Criminaliteit en openbare orde (Persoonsregistratie en identificatie) Sociale zekerheid (Algemeen) Welzijn (Vreemdelingen en asielzoekers)</item>
         <item attribuut="Trefwoorden">Belastingen Legitimatie Persoonsregistratie Sociale verzekeringen Vluchtelingen</item>
         <item attribuut="Vindplaats">Kamervragen met antwoord 2002-2003, nr. 1730, Tweede Kamer</item>
         <item attribuut="Vraagnr_bij_indiening">2020314860</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2003-08-19</item>
         <item attribuut="Datum_indiening">2003-07-15</item>
         <item attribuut="Document-id">KVR18312</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3617" allpagenumbers="3617 3618" vetnummer="2020314860" code="0203tkkvr1730" lopendefooter="Tweede Kamer, vergaderjaar 2002–2003, Aanhangsel" filenaam="KVR18312" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1730" onderwerp="" indiendatum="2003-07-15">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="CDA" oorsprong="parlement">Verburg</vrager>
         <vraagt-aan>de staatssecretaris van Financiën en de ministers van Sociale Zaken en Werkgelegenheid en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-08-19">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de ministers van Sociale Zaken en Werkgelegenheid en van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Van wie ging het initiatief uit voor deze actie? </vraag>
      <vraag nummer="2">Op grond van welke argumenten en overwegingen is besloten sofinummers te verstrekken voor asielzoekers, in plaats van werkzoekenden in te schakelen? </vraag>
      <vraag nummer="3">Waarom en wanneer heeft de minister van Sociale Zaken en Werkgelegenheid ingestemd met deze werkwijze en op welke wijze is hierbij de precedentwerking voor andere incidentele of seizoensarbeid als bijvoorbeeld de asperge- of bloembollenteelt, betrokken? </vraag>
      <vraag nummer="4">Deelt u de opvatting dat deze handelwijze van de overheid haaks staat op het beleid ter bestrijding van illegale arbeid? </vraag>
      <vraag nummer="5">Zijn andere maatregelen voor het ruimen van kippen overwogen en zo ja, welke en waarom is toch voor deze aanpak gekozen? </vraag>
      <vraag nummer="6">Welke maatregelen neemt de regering om een einde te maken aan deze mogelijkheid tot manipulatie met sofinummers, schadelijke gevolgen tegen te gaan en precedentwerking voor andere «urgente» werkzaamheden te voorkomen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit, ingezonden 15 juli 2003. </toelichting>
   <antwoorden aantal="6">
      <antwoord nummer="1">Voor dit antwoord moge ik u verwijzen naar het gelijktijdige antwoord op de vragen 3, 4 en 6 van het lid van de Tweede Kamer der Staten-Generaal De Wit en naar het antwoord op vraag 3 hierna. </antwoord>
      <antwoord nummer="2">Het recht op arbeid voor asielzoekers is niet gebaseerd op een verkregen sofi-nummer, maar op een tewerkstellingsvergunning. Er zijn geen sofi-nummers verstrekt voor individuele asielzoekers, maar aan een groep personen op basis van een gefingeerde naam en geboortedatum. Op grond van par. 22 van het Delegatie- en uitvoeringsbesluit van de Wet arbeid vreemdelingen (Wav) kunnen asielzoekers in procedure onder bepaalde voorwaarden binnen een tijdbestek van 52 weken maximaal 12 weken onder «marktconforme voorwaarden» werken. De werkgever die een asielzoeker in procedure wil laten werken, heeft een tewerkstellingsvergunning voor de desbetreffende asielzoeker nodig. Bij tewerkstellingsvergunningenaanvragen hoeft in het geval van asielzoekers in procedure niet te worden getoetst aan prioriteitgenietend aanbod; asielzoekers in procedure zijn binnen de voorwaarden van bovengenoemde paragraaf gelijkgesteld aan andere werkzoekenden. Er was op dat moment reeds een groot aantal werknemers, niet zijnde asielzoekers, werkzaam in het kader van de vogelpest (naar schatting waren 4000 personen betrokken bij de ruimingen). Desondanks was er nog een tekort aan arbeidskrachten en zijn in totaal 96 tewerkstellingsvergunningen verstrekt. </antwoord>
      <antwoord nummer="3">Rond 14 maart was er sprake van een steeds maar uitdijende epidemie van Aviaire Influenza. Het bleek niet mogelijk om met de toen beschikbare capaciteit de ruimingen van de besmette bedrijven en de bedrijven daaromheen snel genoeg te voltooien. Indien de besmette bedrijven niet binnen 24 uur en de bedrijven daaromheen binnen 48 uur zouden worden geruimd, dan zou de infectiedruk (zgn. reproductiewaarde) te hoog blijven. Bij een te hoge infectiedruk kan de verspreiding van het virus vrijwel zeker niet worden gestopt. Niet alleen betekende dit een direct gevaar voor andere pluimveerijke gebieden in Nederland, maar ook voor het pluimvee in de ons omringende landen. Het incidenteel voorkomen van de vogelpest, het zeer besmettelijke karakter van de ziekte, de ingrijpende gevolgen van de ziekte voor de sector en de mogelijkheid dat de ziekte zou kunnen overslaan naar andere delen van Nederland en omringende landen, maakt dat deze crisissituatie niet is te vergelijken met de jaarlijks op vaste tijden terugkerende asperge- of bloembollenoogst. Op 14 maart 2003 heeft het desbetreffende bedrijf telefonisch contact opgenomen met CWI met de mededeling dat vanaf vrijdagnacht 14 maart 2003 asielzoekers bij ruimingen in het kader van de vogelpest zouden worden ingezet. Gezien de bovenbeschreven urgente situatie heeft CWI met het desbetreffende bedrijf de afspraak gemaakt om – in strijd met de regels – tewerkstellingsvergunningen te verstrekken onder voorwaarde dat de benodigde verklaringen van de minister van Justitie zouden volgen en dat wel aan alle overige vereisten van de Wav zou worden voldaan. Het verkrijgen van de verklaring van de minister van Justitie neemt doorgaans 4 tot 6 weken in beslag. Over bovengenoemde afspraak heeft contact plaatsgevonden tussen SZW en CWI. De betreffende vergunningen zijn op 28 maart verstrekt, wat overigens betekent dat van vrijdagnacht 14 maart tot 28 maart 2003 zonder tewerkstellingsvergunningen is gewerkt. Gezien het exceptionele en het urgente karakter van de situatie op 14 maart 2003 heeft de minister van SZW er begrip voor dat CWI heeft willen meedenken aan een oplossing voor de situatie op 14 maart, resulterend in de gemaakte afspraak. Wel had de brief van CWI van 14 maart 2003 aan het desbetreffende bedrijf, bevestiging van de telefonische afspraken, moeten worden geconditioneerd. In de brief had helder moeten staan dat de afspraken alleen golden voor de mensen die dat weekend aan de slag moesten in afwachting van de formele aanvraag en verstrekking van tewerkstellingsvergunningen en dat het (overigens) niet is toegestaan om zonder een tewerkstellingsvergunning te werken. Ook had het departement in de contacten met CWI moeten aandringen op dergelijke conditionering, om een verdergaande interpretatie van de brief van 14 maart 2003 uit te sluiten. Het verstrekken van de uiteindelijke tewerkstellingsvergunningen op 28 maart 2003 had eveneens zorgvuldiger gemoeten. Er zijn standaardvergunningen afgegeven en er is niet verwezen naar de voorwaarde dat de benodigde verklaringen van de minister van Justitie op korte termijn moesten worden verstrekt. De minister van SZW draagt zorg voor afspraken met CWI die erop gericht zijn in de toekomst een zorgvuldiger handelen te bevorderen. </antwoord>
      <antwoord nummer="4">Gezien de urgentie zijn bepaalde beslissingen genomen. Ondanks de inzet van betrokken partijen om illegale arbeid te voorkomen, heeft in dit geval het afwijken van regelgeving het risico vergroot dat zich onder de ingezette asielzoekers personen bevonden die volgens de wet niet mochten werken. Dit laat onverlet dat uitzendbureau en werkgever verantwoordelijk zijn en blijven voor het voorkomen van inzet van illegaal personeel. Momenteel vindt een strafrechtelijk onderzoek uitgevoerd door de SIOD, in samenwerking met de Algemene Inspectiedienst (AID). Het onderzoek is gericht op illegale tewerkstelling bij werkzaamheden in het kader van de vogelpest. Het Functioneel Parket van het Openbaar Ministerie heeft aangegeven dat in verband met de omvang en de complexiteit van het onderzoek het strafrechtelijk onderzoek niet eerder kan worden afgerond dan 1 november 2003. </antwoord>
      <antwoord nummer="5">In het draaiboek Aviaire Influenza is vastgelegd welke methoden gebruikt kunnen worden voor het ruimen van pluimvee. Bij de bestrijding van de grootschalige uitbraken van vogelpest in Nederland is gekozen voor dodingsmethoden die enerzijds zo min mogelijk dierenleed veroorzaken en anderzijds een snelle ruiming van geïnfecteerde bedrijven mogelijk maakte. In de praktijk komt dit neer op het doden van de dieren in de stal door onttrekking van zuurstof aan de lucht waarna de kadavers handmatig worden verwijderd. Alle bestrijdingsmaatregelen zijn genomen in nauw overleg met de Europese Commissie. </antwoord>
      <antwoord nummer="6">Voor wat betreft de Belastingdienst moge ik u kortheidshalve verwijzen naar het gelijktijdige antwoord op de vragen dienaangaande van het lid De Wit. De minister van SZW draagt ervoor zorg dat via verbetering van de werkafspraken tussen CWI en Justitie in situaties met dit karakter sneller kan worden gehandeld binnen de wettelijke kaders (en dus sneller vergunningaanvragen kunnen worden afgehandeld). </antwoord>
      <noten afkomstig="antwoord"/>
   </antwoorden>
</kvr>
