<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de werving van personeel voor de thuiszorg uit Turkije en Marokko. (Ingezonden 20 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15329
</item>
         <item attribuut="Inhoud">Vragen over de plannen van Zorgverzekeraar Agis en enkele thuiszorginstellingen om personeel te werven in Turkije en Marokko. Deze vragen dienen ter aanvulling op eerdere vragen hierover van Tweede-Kamerlid Weekers, ingezonden 20 februari 2002 (2010206520).</item>
         <item attribuut="Rubriek">Arbeid (Werknemers) Gezondheidszorg (Maatschappelijke gezondheidszorg) Inkomen en rechtspositie (Werving en selectie)</item>
         <item attribuut="Trefwoorden">Buitenlandse werknemers Thuiszorg Werving en selectie</item>
         <item attribuut="Vindplaats">Kamervragen met antwoord 2001-2002, nr. 839, Tweede Kamer</item>
         <item attribuut="Vraagnr_bij_indiening">2010206530</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-03-19</item>
         <item attribuut="Datum_indiening">2002-02-20</item>
         <item attribuut="Document-id">KVR15329</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1765" allpagenumbers="1765 1766" vetnummer="2010206530" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15329" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="839" onderwerp="" indiendatum="2002-02-20">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-19">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de plannen van Zorgverzekeraar Agis en enkele thuiszorginstellingen om personeel te werven in Turkije en Marokko? <voetnoot nummer="1"/>
      </vraag>
      <vraag nummer="2">Wat gaat u doen om het inzetten van deze Turkse en Marokkaanse verpleegkundigen te voorkomen? </vraag>
      <vraag nummer="3">Is het waar dat u begin maart een overleg hierover heeft met de betrokken partijen? Zo ja, kunt u de Kamer van de uitkomsten hiervan op de hoogte stellen? </vraag>
      <vraag nummer="4">Bent u van mening dat, indien er geen tewerkstellingsvergunningen afgegeven worden voor Slowaakse verpleegkundigen of verzorgenden, dit ook moet gelden voor Turkse en Marokkaanse zorgverleners? Zo neen, wat is het verschil? </vraag>
      <vraag nummer="5">Betekent deze nieuwe poging om verpleegkundigen en verzorgenden buiten de EU te werven dat uw signaal hierover niet krachtig genoeg is geweest? Zo ja, wat gaat u doen om hier verbetering in te brengen? </vraag>
      <vraag nummer="6">In hoeverre is er zicht op naleving van het Convenant bijvoorbeeld de eis aan werkgevers om voor iedere buitenlandse verpleegkundige een Nederlandse aan te stellen of op te leiden, welke inspanningen zijn geleverd om binnen Nederland en de EER personeel te vinden en worden ondernemingsraden in alle gevallen betrokken bij het werven en aanstellen van personeel buiten de EER? </vraag>
      <vraag nummer="7">Is de naleving van het convenant tussentijds geëvalueerd? Zo ja, wat is hiervan het resultaat? Zo neen, gaat deze nog plaatsvinden en wanneer? </vraag>
      <noten afkomstig="vraag">
         <noot nummer="1">radio 1 journaal 15 februari 2002 en teletekst pag. 111</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Weekers, ingezonden 20 februari 2002. </toelichting>
   <antwoorden aantal="6">
      <antwoord nummer="1">Mijn reactie beperkt zich tot het herhalen van het standpunt van het kabinet inzake het arbeidsmarktbeleid voor de zorgsector. Uitgangspunt van dat beleid is dat de arbeidsmarktproblemen in beginsel binnen Nederland dan wel binnen de Europese Economische Ruimte (EER) moeten worden opgelost. Alleen voor acute arbeidsmarktproblemen, waarvoor voor de korte termijn geen oplossing binnen de EER kan worden gevonden, moet het onder voorwaarden mogelijk zijn tijdelijk zorgpersoneel van buiten de EER aan te trekken. Turkije en Marokko vallen buiten de EER. Dat betekent dat het eventueel naar Nederland halen van verpleegkundigen of verzorgenden uit die landen moet worden gezien als een tijdelijke oplossing voor acute arbeidsmarktproblemen die niet in Nederland of de EER kunnen worden opgelost. De verantwoordelijkheid voor de aanstelling van voldoende gekwalificeerd personeel, gegeven de uitgangspunten voor het arbeidsmarktbeleid, berust bij de werkgever. Als in de toekomst aanvragen worden ingediend, dan zullen deze worden getoetst aan de criteria die zijn opgenomen in de Wet arbeid vreemdelingen, waaronder het leveren van voldoende wervingsinspanningen in Nederland en de EER, en aan de afspraken die zijn gemaakt in het kader van het Convenant Arbeidsmarktbeleid Zorgsector. De bevoegdheid tot het beslissen op aanvragen voor tewerkstellingsvergunningen is gedelegeerd aan de Centrale organisatie voor Werk en Inkomen. </antwoord>
      <antwoord nummer="2">Zoals uit het antwoord op vraag 1 blijkt ligt het niet op mijn weg actie te ondernemen om het inzetten van Turkse en Marokkaanse verpleegkundigen te voorkomen. Inmiddels is bekend geworden dat de partijen die zijn georganiseerd in het Platform Interculturalisatie van de Zorg Utrecht op dit moment afzien van het plan om te werven in Turkije en Marokko. De partijen zullen zich extra gaan inspannen om allochtoon personeel in de eigen regio te werven. </antwoord>
      <antwoord nummer="3">Op 1 maart jl. heeft overleg plaatsgevonden met betrokken partijen. Dit overleg was tot stand gekomen met het oog op een uitwisseling van informatie en het identificeren van eventuele knelpunten. Als uitkomst van het overleg hebben partijen besloten zich extra in te spannen om allochtoon personeel in de eigen regio te werven en af te zien van werving van personeel van buiten de EER. </antwoord>
      <antwoord nummer="4">Voor alle verpleegkundigen en verzorgenden van buiten de EER gelden dezelfde beleidsregels. In dat opzicht is er geen verschil tussen Slowaakse, Turkse of Marokkaanse zorgverleners. </antwoord>
      <antwoord nummer="5">Deze en ook andere plannen om eventueel personeel van buiten de EER aan te stellen zijn uitingen van de acute nood op de arbeidsmarkt voor verpleegkundigen en verzorgenden die zich her en der doet gevoelen. Zoals reeds opgemerkt laat het beleid in die situatie ook toe dat er, onder voorwaarden, buiten de EER wordt geworven. Dit beleid is genoegzaam bekend, en ik heb dan ook geen aanleiding te veronderstellen dat mijn signaal daarover niet krachtig genoeg zou zijn geweest. De acute nood leidt tot het zoeken naar onorthodoxe oplossingen die ik, mits ze zich afspelen binnen de kaders van het beleid terzake, niet op voorhand terzijde wil schuiven in het belang van de kwaliteit van de zorg. </antwoord>
      <antwoord nummer="6 en 7">De naleving van de beleidsregels op basis van het Convenant Arbeidsmarktbeleid Zorgsector (CAZ) is geëvalueerd door een daartoe door de CAZ-partners ingestelde werkgroep. De werkgroep heeft haar werkzaamheden onlangs afgerond en het evaluatierapport aan de partijen, betrokken bij het CAZ aangeboden. Naar verwachting zal het rapport binnenkort door de partijen worden vastgesteld. Daarna zal ik u op de hoogte stellen van de belangrijkste bevindingen in het rapport. </antwoord>
      <noten afkomstig="antwoord"/>
   </antwoorden>
</kvr>
