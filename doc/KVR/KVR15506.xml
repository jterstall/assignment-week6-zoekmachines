<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over de ESF aanbesteding. (Ingezonden 22 maart 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15506
</item>
         <item attribuut="Inhoud">Vragen over welke regels gelden voor de aanbesteding van de uitvoering van toegekende ESF-projecten in de periode 2001-2006.</item>
         <item attribuut="Rubriek">Arbeid (Arbeidsbemiddeling) Arbeid (Subsidies) Arbeid (Werkloosheidsbestrijding) Bouw (Aanbestedingen)</item>
         <item attribuut="Trefwoorden">Aanbestedingen Arbeidsvoorziening Europees Sociaal Fonds</item>
         <item attribuut="Vindplaats">Kamervragen met antwoord 2001-2002, nr. 1009, Tweede Kamer</item>
         <item attribuut="Vraagnr_bij_indiening">2010208310</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2002-04-15</item>
         <item attribuut="Datum_indiening">2002-03-22</item>
         <item attribuut="Document-id">KVR15506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2127" allpagenumbers="2127 2128" vetnummer="2010208310" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15506" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1009" onderwerp="" indiendatum="2002-03-22">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-04-15">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Gelden voor de aanbesteding van de uitvoering van toegekende ESF-projecten in de periode 2000–2006 de Europese aanbestedingsregels? Zo neen, waarom niet? </vraag>
      <vraag nummer="2">Zo ja, wie controleert of deze regels worden nageleefd? </vraag>
      <vraag nummer="3">Wat is in deze precies de rol van het agentschap SZW? </vraag>
      <vraag nummer="4">Welke mogelijkheden hebben organisaties die bezwaar hebben tegen de wijze waarop een aanbesteding door de projectaanvrager om tegen de wijze om hiertegen bezwaar en beroep aan te tekenen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1" voetnoot="1">Voor de aanbesteding van de uitvoering van toegekende ESF-projecten kunnen de regels zoals neergelegd in de Europese aanbestedingsrichtlijnen van toepassing zijn <voetnoot nummer="1"/>. Of dit in concrete gevallen het geval is, is afhankelijk van een aantal omstandigheden. In beginsel geldt dat de Europese aanbestedingsrichtlijnen van toepassing zijn op zogenaamde «aanbestedende diensten». De richtlijnen onderscheiden vier soorten aanbestedende diensten, te weten: de Staat, zijn territoriale lichamen (zoals gemeenten en provincies), publiekrechtelijke instellingen en verenigingen die gevormd zijn door een of meer van de hiervoor genoemde lichamen of instellingen. De Europese aanbestedingsrichtlijnen verplichten aanbestedende diensten alleen om overheidsopdrachten die een bepaalde waarde te boven gaan aan te besteden. Dit zogenaamde drempelbedrag verschilt per richtlijn en per soort van aanbestedende dienst. De richtlijnen kennen ook uitzonderingen. Zo zijn er overheidsopdrachten die niet onder de werking van de richtlijn vallen en opdrachten waarop slechts een deel van de richtlijn van toepassing is. Hiernaast geldt dat de richtlijnen ook van toepassing kunnen zijn op opdrachten die door een «niet-aanbestedende dienst» worden verstrekt. Het gaat dan om aanbestedingen door subsidie-ontvangers, die niet zelf een aanbestedende dienst in de zin van de richtlijnen zijn. De richtlijn Diensten en de richtlijn Werken kennen een regeling die inhoudt dat wanneer bepaalde opdrachten worden geplaatst door een andere instantie dan de aanbestedende dienst zelf, maar waarvoor deze aanbestedende dienst wel voor meer dan 50% subsidie verleent, ofwel de aanbestedende dienst zelf ofwel de subsidie-ontvanger de bepalingen van de richtlijn moet naleven. </antwoord>
      <antwoord nummer="2 en 3">Bij de toetsing van subsidie-aanvragen uit hoofde van de Subsidieregeling ESF-3 en de Subsidieregeling ESF-Equal stelt het Agentschap SZW vast of de aanvrager zich aan de Europese aanbestedingsregels heeft gehouden, indien deze regels van toepassing zijn. </antwoord>
      <antwoord nummer="4">In geschillen over de toepassing van het Europees aanbestedingsrecht is de bevoegde rechter de civiele rechter en niet de bestuursrechter. Alle (voorbereidings)handelingen bij een aanbesteding, inclusief eventuele publiekrechtelijke rechtshandelingen, worden namelijk aangemerkt als onderdeel van en voorbereiding op een privaatrechtelijke handeling (het sluiten van de overeenkomst), waartegen geen beroep op de bestuursrechter openstaat. Een persoon of organisatie die van mening is dat een aanbestedende dienst de Europese aanbestedingsregels niet (juist) heeft toegepast, kan een vordering instellen tegen de aanbestedende dienst op grond van onrechtmatige daad wegens het niet-naleven van een wettelijke plicht. Het is in dit verband bijvoorbeeld mogelijk een eis tot schadevergoeding te stellen of een eis om alsnog tot de aanbestedingsprocedure te worden toegelaten. Hiernaast kan iedere (rechts)persoon die meent dat een bepaalde aanbestedende dienst de Europese aanbestedingsrichtlijnen niet juist of ten onrechte helemaal niet toepast, hierover bij de Europese Commissie een schriftelijke klacht indienen en de Commissie verzoeken maatregelen te nemen om de situatie van (vermeende) niet correcte naleving van het aanbestedingsrecht ongedaan te maken. </antwoord>
      <noten afkomstig="antwoord">
         <noot nummer="1">Richtlijn van de Raad van 18 juni 1992 betreffende de coördinatie van de procedures voor het plaatsen van overheidsopdrachten voor dienstverlening (92/50/EEG), waarin opgenomen 97/52/EG. Deze richtlijn is in de nationaal wetgeving geïmplementeerd middels de Raamwet EEG-voorschriften aanbestedingen (Stb. 1993, 212 nadien gewijzigd) en het daarop gebaseerde Besluit overheidsaanbestedingen (Stb. 1993, 305, nadien gewijzigd)</noot>
      </noten>
   </antwoorden>
</kvr>
