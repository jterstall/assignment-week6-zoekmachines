<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Koning en Van 't Riet (beiden D66) over vliegtuiglawaai rond vliegbasis Eindhoven. (Ingezonden 31 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6127
</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Luchthavens</item>
         <item attribuut="Vindplaats">Kamervragen met antwoord 1997-1998, nr. 392, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">De Koning</persoon>
            <persoon partij="D66">Van 't Riet</persoon>
         </item>
         <item attribuut="Datum_reaktie">1997-12-08</item>
         <item attribuut="Datum_indiening">1997-10-31</item>
         <item attribuut="Document-id">KVR6127</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="803" allpagenumbers="803 804" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6127" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="392" onderwerp="" indiendatum="oktober 1997">
         <vrager partij="D66" oorsprong="parlement">De Koning</vrager>
         <vrager partij="D66" oorsprong="parlement">Van 't Riet</vrager>
         <vraagt-aan/>
      </vraagdata>
      <antwoorddata antwoorddatum="1997-12-8">
         <antwoorder functie="staatssecretaris" ministerie="Defensie">Gmelich-Meijling</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent u bekend met de ongerustheid die is ontstaan bij omwonenden van de Vliegbasis Eindhoven over de sterke toename van het vliegtuiglawaai als gevolg van de sterke groei van het zware civiele luchtverkeer? </vraag>
      <vraag nummer="2">Zijn de afgelopen tijd veel meer zware vliegtuigen geland dan wettelijk is toegestaan? </vraag>
      <vraag nummer="3">Blijft het civiele medegebruik van de Vliegbasis Eindhoven binnen de geluidszonering? </vraag>
      <vraag nummer="4">Worden gemaakte afspraken met buurgemeenten geschonden? </vraag>
      <vraag nummer="5">Wordt er buiten de afgesproken openingstijden voor civiel gebruik nog gebruik gemaakt van de vliegbasis? </vraag>
      <vraag nummer="6">Op welke manier zorgt u ervoor dat de vliegbasis Eindhoven zich aan de afspraken houdt? </vraag>
      <vraag nummer="7">In hoeverre strookt excessief civiel medegebruik van een militair luchtvaartterrein nog met de strekking van de Luchtvaartwet die in principe uitgaat van een verbod op civiel gebruik van militaire luchtvaartterreinen? </vraag>
      <vraag nummer="8">Hoe is thans de stand van zaken met betrekking tot het overleg met omliggende gemeenten en de commissie ex artikel 28 Luchtvaartwet over het huidige c.q. toekomstige gebruik van de vliegbasis? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In 1996 zijn 344 vliegbewegingen (start of landing) uitgevoerd met zware civiele vliegtuigen. In 1997 zijn tot en met 28 oktober 406 vliegbewegingen uitgevoerd met zware civiele vliegtuigen. Voor het civiele medegebruik van de vliegbasis Eindhoven is, met name vanwege de sterkte van de baan, in de zogenaamde medegebruiksbeschikking van 14 januari 1993 een maximum van 264 zware civiele vliegbewegingen per jaar opgenomen. Begin 1997 is de start-/landingsbaan van de vliegbasis Eindhoven ten behoeve van het gewijzigde militaire gebruik door onder andere de ingebruikneming van de KDC-10 tankervliegtuigen, gerenoveerd en versterkt. Hierdoor vormt de baansterkte geen belemmering meer voor het toestaan van meer bewegingen met zware civiele vliegtuigen. </antwoord>
      <antwoord nummer="3">In het kader van de aanwijzing van de verlegde start-/landingsbaan in 1978 is bepaald dat de geluidsbelasting nabij het luchtvaartterrein de grens van 35 Kosteneenheden volgens de daarbij behorende kaart niet mag overschrijden. Deze kaart was berekend op het militaire verkeer en op 18 050 vliegbewegingen per jaar door civiele vliegtuigen zwaarder dan 6 000 kg. Dezelfde uitgangspunten zijn gehanteerd bij het bepalen van de geluidszone die in het in 1985 vastgestelde Structuurschema Militaire Terreinen indicatief is weergegeven. Over de jaren 1993 tot en met 1996 zijn geluidscontouren berekend op basis van de uitgevoerde militaire en civiele vliegbewegingen. Deze berekende jaarcontouren zijn kleiner dan de vastgelegde geluidszone. Volgens de thans bestaande inzichten over 1997 zal ook dit jaar geen sprake zijn van een overschrijding van de geluidszone. </antwoord>
      <antwoord nummer="4 en 6">Het is mij bekend dat er afspraken zijn gemaakt tussen de N.V. Vliegveld Welschap/Stichting Vliegveld Welschap en de gemeenten Best, Oirschot, Vessem c.a. en Veldhoven. Deze afspraken zijn vastgelegd in een convenant. In dit convenant wordt het aantal van 264 vliegbewegingen met zware civiele vliegtuigen als zodanig niet als afspraak tussen de partijen genoemd. Blijkens de considerans wordt wel een zekere relatie gelegd tussen het totaal aantal civiele vliegbewegingen per jaar en het toen bestaande voornemen van de exploitant om ontheffing ten behoeve van zware civiele vliegtuigen te vragen tot maximaal 300 vliegbewegingen per jaar. Inmiddels heeft de voorzitter van het convenantsoverleg mij bericht, dat het convenantsoverleg niet tot een eenduidig oordeel is gekomen omtrent het gebonden zijn aan het getalscriterium voor zware civiele vliegbewegingen. Zoals uit het antwoord op vraag 2 blijkt wordt het aantal van 264 in 1997 overschreden. Het totaal aantal civiele vliegbewegingen blijft evenwel binnen de in het convenant afgesproken 15 500 per jaar. Het ministerie van Defensie is geen partij bij dit convenant. </antwoord>
      <antwoord nummer="5">Buiten de afgesproken openstellingstijden voor civiel medegebruik wordt de vliegbasis Eindhoven in beperkte mate gebruikt door militaire vliegtuigen (waaronder humanitaire vluchten) alsmede door de kleine recreatieve civiele luchtvaart waaronder motorvliegtuigen en zweefvliegtuigen. </antwoord>
      <antwoord nummer="7">Bij de procedure tot aanwijzing als luchtvaartterrein voor de militaire luchtvaart in 1978, bij de vaststelling van het Structuurschema Militaire Terreinen in 1985 en bij de herbelegging van de vliegbasis van de Koninklijk luchtmacht in 1994 is steeds uitgegaan van civiel medegebruik van de vliegbasis Eindhoven tot maximaal 18 050 vliegbewegingen op jaarbasis. </antwoord>
      <antwoord nummer="8">Met mijn brief van 6 oktober jongstleden heb ik de Commissie Overleg en Voorlichting Milieuhygiëne Vliegbasis Eindhoven (COVM) om advies gevraagd over mijn voornemen om de randvoorwaarde ten aanzien van maximaal 264 zware vliegbewegingen per jaar los te laten met ingang van 1 januari 1998. Met mijn brief van 17 oktober jongstleden heb ik, naar aanleiding van een brief van de COVM, nadere informatie gegeven en heb ik mijn standpunt bekend gemaakt over het uitvoeren van civiele vliegbewegingen in de rest van het jaar 1997. De COVM (waarin ook functionarissen van het ministerie van Defensie zijn vertegenwoordigd) heeft over mijn adviesaanvraag op 21 oktober jongstleden vergaderd. Het advies heb ik op 29 oktober jongstleden ontvangen. Op 30 oktober jongstleden heb ik op haar verzoek een delegatie van de COVM op het ministerie ontvangen voor een nadere gedachtenwisseling over de vliegbewegingen met zware vliegtuigen. Uit deze gedachtenwisseling bleek mij dat er in de regio nog onvoldoende is gecommuniceerd over de voornemens van de Stichting Vliegveld Welschap. Ik heb er op aangedrongen dit alsnog te doen. Nader overleg tussen de N.V. Vliegveld Welschap en de vier convenantsgemeenten heeft op 6 november jongstleden plaatsgevonden. Met een brief van 10 november 1997 heeft de voorzitter van het Convenantsoverleg Eindhoven Airport mij geïnformeerd over de resultaten van dit overleg. Inmiddels heb ik eind november een ontwerp-beschikking voor het civiel medegebruik voor het jaar 1998 ter visie gelegd. Tevens heb ik op 24 november een beschikking voor het civiel medegebruik voor het jaar 1997 nader vastgesteld. </antwoord>
      <noten afkomstig="antwoord"/>
   </antwoorden>
</kvr>
