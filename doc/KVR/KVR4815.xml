<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over het Geneesmiddelen Vergoedingen Systeem. (Ingezonden 2 april 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4815
</item>
         <item attribuut="Inhoud">Vragen betreffen het mogelijk uitlokken door het GVS, die niet bijdragen aan een verlaging van de kosten van de gezondheidszorg.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1996-1997, nr. 1115, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1997-04-24</item>
         <item attribuut="Datum_indiening">1997-04-02</item>
         <item attribuut="Document-id">KVR4815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2279" allpagenumbers="2279 2280" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1115" onderwerp="" indiendatum="1997-04-2">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="1997-04-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de artikelen getiteld «Overheidsbeleid leidt tot stijging medicijnkosten» en «Producent Bristol levert «eigen bijdrage» aan prijs aidsremmer»? <voetnoot nummer="1"/>
      </vraag>
      <vraag nummer="2">Hebt u zich tijdens de korte voorbereiding van de invoering van het Geneesmiddelen Vergoedingen Systeem voldoende gerealiseerd, dat de handelwijze van fabrikant Asta Media hiervan een mogelijk gevolg zou zijn? </vraag>
      <vraag nummer="3">Deelt u de mening, dat het GVS gedragingen uitlokt die niet bijdragen aan een verlaging van de kosten van de gezondheidszorg? </vraag>
      <vraag nummer="4">Bent u voornemens om op korte termijn maatregelen te nemen om te voorkomen, dat de kosten van de gezondheidszorg door bovenvermelde gedragingen onnodig worden verhoogd? Zo ja, aan welke maatregelen denkt u? </vraag>
      <vraag nummer="5">Acht u de handelwijze van de firma Bristol Myers om in plaats van de prijs van het geneesmiddel Zerit aan te passen aan de GVS-limiet, aan de apothekers een hogere prijs in rekening te brengen en vervolgens aan de apothekers te verzoeken deze bijbetaling niet aan de patiënt in rekening te brengen, maar aan de firma zelf, in overeenstemming met de geest en de letter van de besluiten waarop het GVS is gebaseerd? </vraag>
      <vraag nummer="6">Zo neen, welke maatregelen denkt u te nemen om aan deze situatie zo snel mogelijk een einde te maken? </vraag>
      <noten afkomstig="vraag">
         <noot nummer="1" datum="1997-03-29" bron="De Volkskrant">De Volkskrant, 29 maart 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. Bij de invoering van het GVS is indertijd bewust gekozen voor een vaste peildatum op basis waarvan de vergoedingslimieten zijn berekend. Dit teneinde beïnvloeding van de vergoedingslimieten door marktgedrag van fabrikanten zoveel mogelijk te voorkomen. Immers, op dit marktgedrag van fabrikanten heeft de overheid geen invloed. Overigens is het geneesmiddelenvergoedingssysteem op zorgvuldige wijze tot stand gekomen met een voorbereidingstijd van enige jaren. </antwoord>
      <antwoord nummer="3 en 4">Nee, ik ben niet de mening toegedaan dat het GVS gedragingen uitlokt die niet bijdragen aan een verlaging van de kosten van de gezondheidszorg. In de praktijk blijken de meeste bijbetalingen die ontstaan bij het invoeren van een vergoedingslimiet na verloop van tijd te verdwijnen door prijsverlagingen van de fabrikant. Het voorschrijven van onnodig grote hoeveelheden wordt afgeremd door de prescriptieregeling. Deze regeling stelt een grens aan de periode en dus aan de hoeveelheid van een geneesmiddel die per voorschrift vergoed mag worden. Ik acht aanvullende maatregelen vooralsnog niet nodig. Wel onderzoek ik thans of dergelijk prijsgedrag vaker voorkomt bij de vergoede zelfzorggeneesmiddelen. In dat geval overweeg ik om de vergoede zelfzorgmiddelen onder de werkingssfeer van de Wet Geneesmiddelenprijzen te brengen. In het hier besproken geval zouden de prijzen van de kleinere verpakkingen aanzienlijk naar beneden gaan. </antwoord>
      <antwoord nummer="5 en 6">Hoewel bovengenoemde handelwijze vanuit de fabrikant wel verklaarbaar is, staat deze op gespannen voet met mijn beleid gericht op meer transparantie. Ik meen echter dat de apotheker, indien hij meewerkt aan een dergelijke regeling, het GVS frustreert. De doelstelling van het GVS is immers te komen tot lagere kosten door de voorschrijver en patiënt te laten kiezen voor een geneesmiddel zonder bijbetaling. Op grond van de overeenkomst die de apotheker met het ziekenfonds is aangegaan, is hij verplicht het GVS uit te voeren. Hij dient dus de eigen bijdrage bij de patiënt in rekening te brengen. De patiënt dient deze te betalen, omdat de bijdrage geldt als voorwaarde voor het verkrijgen van de verstrekking. Uit het voorgaande zal duidelijk zijn dat het probleem vooral bij de apotheker zit. Ik zal mij dan ook in eerste instantie tot de KNMP richten en haar wijzen op de strijdigheid van deze handelwijze met het GVS. Ik zal de KNMP verzoeken om, daar waar deze handelwijze wordt gevolgd, deze tegen te gaan. </antwoord>
      <noten afkomstig="antwoord"/>
   </antwoorden>
</kvr>
