<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Economische Zaken over het dreigement van Nuon om minder in productiecapaciteit te investeren. (Ingezonden 17 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22669
</item>
         <item attribuut="Inhoud">Vragen naar aanleiding van dreigement van energiebedrijf Nuon (Volkskrant, 15 maart 2005) om investeringen te verminderen, in verband met voornemen kabinet tot splitsing van net en levering.</item>
         <item attribuut="Rubriek">Energie, water en grondstoffen (Delfstoffenwinning)</item>
         <item attribuut="Trefwoorden">Elektriciteitsbedrijven</item>
         <item attribuut="Vindplaats">Kamervragen met antwoord 2004-2005, nr. 1326, Tweede Kamer</item>
         <item attribuut="Vraagnr_bij_indiening">2040510750</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2005-04-05</item>
         <item attribuut="Datum_indiening">2005-03-17</item>
         <item attribuut="Document-id">KVR22669</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2813" allpagenumbers="2813 2814" vetnummer="2040510750" code="0405tkkvr1326" lopendefooter="Tweede Kamer, vergaderjaar 2004–2005, Aanhangsel" filenaam="KVR22669" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1326" onderwerp="" indiendatum="2005-03-17">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-04-5">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Nuon dreigt met minder investeren»? <voetnoot nummer="1"/>
      </vraag>
      <vraag nummer="2">Wat is uw oordeel over dit dreigement van Nuon? Bent u van plan hieraan gehoor te geven of houdt u onverkort vast aan de noodzaak tot splitsing van net en levering? </vraag>
      <vraag nummer="3">Heeft u overleg met de energiebedrijven over splitsing? Wat zijn de alternatieven die hierbij over tafel gaan? </vraag>
      <vraag nummer="4">Kunt u een overzicht geven van de huidige en de geplande productiecapaciteit van partijen die geen stroomnet bezitten? </vraag>
      <noten afkomstig="vraag">
         <noot nummer="1" datum="2005-03-15" bron="de Volkskrant">de Volkskrant, 15 maart 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nuon heeft aangegeven investeringen te «heroverwegen» als de splitsing wordt doorgezet. Splitsing is een noodzakelijke maar ook ingrijpende maatregel die van invloed kan zijn op investeringsbeslissingen. Maar het is niet aan mij om een oordeel te geven over dergelijke beslissingen van afzonderlijke energiebedrijven. Het bericht is voor mij echter geen reden om van splitsing af te zien. Inmiddels heb ik het splitsingswetsvoorstel voor advies aangeboden aan de Raad van State. Splitsing kan van invloed zijn op investeringsbeslissingen van individuele bedrijven die direct geraakt worden door het splitsingswetsvoorstel, maar zal niet leiden tot een verminderde leveringszekerheid van elektriciteit in Nederland. Voor investeringen in elektriciteitscentrales zijn een goed werkende markt en een goed investeringsklimaat van belang en niet het bezit van een netwerk. Ik verwijs u naar de uitvoerige analyse in mijn brieven van 9 juni 2004 (Kamerstukken II 2003/2004, 29 023, nr. 4) en 14 december 2004 (Kamerstukken II 2004/2005, 29 023, nr. 7) over respectievelijk leveringszekerheid in een geliberaliseerde elektriciteitsmarkt en leveringszekerheid in Europees perspectief. Ik stel vast dat grote marktpartijen die nu reeds in Nederland actief zijn en die niet door het splitsingswetsvoorstel worden geraakt, zoals Electrabel en E.On, investeringen in productiecapaciteit plegen of daarvoor interesse tonen. Ten tweede is de kans aanwezig dat de bedrijven die nu beschikken over grootschalige productiecapaciteit, maar na implementatie van dit wetsvoorstel niet meer kunnen beschikken over de financieringscapaciteit van de netten, versneld onderdeel zullen gaan uitmaken van internationale concerns die wel voldoende kapitaalkrachtig zijn. Ten slotte blijkt in de praktijk dat investeringen in kleinschaliger productiecapaciteit zoals warmtekrachtkoppeling en duurzame energieopwekking ook bijdragen aan de leveringszekerheid, terwijl is gebleken dat het voor de financiering van dergelijke investeringen niet noodzakelijk is te beschikken over netten. </antwoord>
      <antwoord nummer="3">Op aandringen van uw Kamer tijdens het algemeen overleg van 8 december 2004 over mijn plan van aanpak voor de splitsing, zijn in overleg met de bedrijven mogelijke alternatieven voor splitsing verkend. Mijn ambtenaren hebben meerdere verkennende gesprekken gevoerd en ik heb ook met de bedrijven gesproken. Bij het alternatief dat met de bedrijven het meest vergaand is verkend, worden de bedrijven niet gesplitst terwijl wel stapsgewijze minderheidsprivatisering van de (geïntegreerde) bedrijven mogelijk wordt. Om de onafhankelijkheid van het netbeheer te versterken is aanvullende regelgeving met bijbehorend toezicht noodzakelijk geacht. Het verkende alternatief is onvoldoende omdat er per saldo te veel afhankelijkheidsrelaties blijven bestaan tussen de netbeheerder en de commerciële bedrijfsonderdelen zoals productie, handel en levering. Daarnaast is substantieel meer wet- en regelgeving met bijbehorend toezicht nodig, wat ook gepaard gaat met forse nalevings- en handhavingslasten. Een gevolg van het alternatief is tenslotte ook dat gemeenten en provincies een meerderheid van de aandelen van de commerciële delen van de energiebedrijven behouden. Gelet op het risicoprofiel van deze bedrijfsonderdelen na liberalisering en de door vele aandeelhouders terecht geuite wens om deze aandelen te kunnen vervreemden, vind ik dit onwenselijk. </antwoord>
      <antwoord nummer="4">Volgens opgave van EnergieNed in «Energie in Nederland 2004» beschikten in 2003 partijen die een netwerk in Nederland hebben over 10.103 MW «centraal» productievermogen en partijen die geen netwerk in Nederland hebben over ca. 7.771 MW «centraal» productievermogen. Het totaal opgestelde productievermogen in Nederland in 2003 bedroeg volgens EnergieNed 20.772 MW. Dit betekent dat er in 2003 sprake was van 2.898 MW «decentrale» productiecapaciteit. Hiervan is niet eenduidig vast te stellen welk deel in handen is van partijen met een netwerk en welk deel in handen is van partijen zonder netwerk. De door EnergieNed gehanteerde getallen zijn consistent met die welke TenneT hanteert in het rapport «Monitoring Leveringszekerheid 2003–2011» van juni 2004. Diverse partijen die niet over een netwerk beschikken in Nederland hebben in het recente verleden plannen voor revisie van bestaande productiecapaciteit of de bouw van nieuwe productiecapaciteit gepresenteerd. Onduidelijk is of, en zo ja wanneer en hoe, deze plannen gerealiseerd zullen worden. Electrabel heeft aangekondigd een deel van haar bestaande productiecapaciteit uit de mottenballen te halen en de bouw van één of meer nieuwe centrales serieus te overwegen. Dit laatste geldt ook voor E.On. Gesproken wordt over centrales van 500 tot 1.000 MW. Air Liquide heeft aangekondigd in opdracht van Shell een centrale van 300 MW te gaan bouwen. Diverse energie-intensieve bedrijven voeren momenteel een haalbaarheidsstudie uit naar de bouw van een grote elektriciteitscentrale. Verder zijn er door diverse partijen die niet beschikken over een netwerk plannen gepresenteerd voor de bouw van milieuvriendelijke productiecapaciteit, zoals een biomassacentrale en diverse windmolenparken. </antwoord>
      <noten afkomstig="antwoord"/>
   </antwoorden>
</kvr>
