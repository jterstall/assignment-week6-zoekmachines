<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de staatssecretaris van Onderwijs, Cultuur en Wetenschap, de heer Rutte, over de slechte financiële positie van de Universiteit van Amsterdam. (Ingezonden 18 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22388
</item>
         <item attribuut="Inhoud">Vragen naar aanleiding van berichten in de Volkskrant van 16 februari 2005 over een geschat tekort van de UvA van rond de 20 miljoen euro, een tekort aan docenten (1 docent beschikbaar op 72 studenten) en een stop op de werkgroepen van de juridische faculteit voor studenten. Tevens vragen over uitspraak van staatssecretaris Rutte (OCW) dat studenten die slecht onderwijs krijgen, een deel van hun collegegeld terug zouden moeten krijgen.</item>
         <item attribuut="Rubriek">Hoger onderwijs (Bekostiging hoger onderwijs) Hoger onderwijs (Kwaliteit van het hoger onderwijs) Hoger onderwijs (Universiteiten en hogescholen)</item>
         <item attribuut="Trefwoorden">Bekostiging wetenschappelijk onderwijs Kwaliteit van het wetenschappelijk onderwijs Universiteiten</item>
         <item attribuut="Vindplaats">Kamervragen met antwoord 2004-2005, nr. 1071, Tweede Kamer</item>
         <item attribuut="Vraagnr_bij_indiening">2040508850</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2005-03-01</item>
         <item attribuut="Datum_indiening">2005-02-18</item>
         <item attribuut="Document-id">KVR22388</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2275" allpagenumbers="2275 2276" vetnummer="2040508850" code="0405tkkvr1071" lopendefooter="Tweede Kamer, vergaderjaar 2004–2005, Aanhangsel" filenaam="KVR22388" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1071" onderwerp="" indiendatum="2005-02-18">
         <vrager partij="GroenLinks" oorsprong="parlement">Vendrik</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2005-03-1">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht over de slechte financiële positie van de Universiteit van Amsterdam? <voetnoot nummer="1"/>
      </vraag>
      <vraag nummer="2" voetnoot="2">Is u bekend dat de UvA dit jaar een geschat tekort heeft van rond de twintig miljoen euro? <voetnoot nummer="2"/>Zo ja, heeft uw departement overleg gehad met de UvA over hun slechte financiële positie en wat was het resultaat van dit overleg? Zo neen, gaat u overleg voeren over de geldnood van de UvA? Wat zal dan uw boodschap zijn? </vraag>
      <vraag nummer="3">Is u bekend dat er sprake is van een tekort aan docenten en een stop op de werkgroepen van de juridische faculteit voor studenten? Is er, indien er slechts één docent op 72 studenten beschikbaar is, er te weinig geld beschikbaar is voor het onderwijs en studenten niet in staat worden gesteld om werkgroepen te kunnen volgen, dan nog sprake van adequaat onderwijs op de juridische faculteit van de UvA? </vraag>
      <vraag nummer="4">Heeft u onlangs uitgesproken dat studenten die slecht onderwijs krijgen, een deel van hun collegegeld terug zouden moeten krijgen? Geldt dit voor de juridische studenten aan de UvA die ondanks dat zij collegegeld hebben betaald, niet mee mogen doen aan werkgroepen omdat zij vol zouden zitten en die één docent met 71 andere studenten moeten delen? Zo ja, aan welke terugbetaalregeling denkt u concreet voor deze studenten? </vraag>
      <vraag nummer="5">Is het u bekend dat de UvA de helft van het geld (deels ook overheidsgeld) dat binnenkomt uitgeeft aan het centrale apparaat, waaronder een communicatie-afdeling van circa honderd werknemers? </vraag>
      <vraag nummer="6">Hoe beoordeelt u deze financiële prioritering van de UvA? </vraag>
      <vraag nummer="7">Wat gaat u doen aan het geconstateerde tekort aan docenten op de juridische afdeling van de UvA en de gevolgen die dit heeft voor de studenten? </vraag>
      <noten afkomstig="vraag">
         <noot nummer="1" datum="2005-02-16" bron="de Volkskrant" titel="UvA zou in directe geldnood verkeren» en «Studenten balen van hoorcolleges">de Volkskrant, 16 februari 2005: «UvA zou in directe geldnood verkeren» en «Studenten balen van hoorcolleges»</noot>
         <noot nummer="2">Schatting van voorzitter van de centrale ondernemingsraad van de UvA</noot>
      </noten>
   </vragen>
   <antwoorden aantal="7">
      <antwoord nummer="1">Ja, van dit bericht heb ik kennisgenomen. </antwoord>
      <antwoord nummer="2">Het is mij bekend dat de voorzitter van de centrale ondernemingsraad van de UvA in het betreffende artikel een geschat tekort van rond de twintig miljoen euro heeft genoemd. Mijn departement heeft op dit punt geen overleg gehad met de UvA en zal dat op basis van deze uitspraak ook niet doen. Ik zal dat toelichten. Op grond van artikel 2.17 WHW dient het College van Bestuur van een universiteit de middelen van de instelling zodanig te beheren, dat een behoorlijke exploitatie en het voortbestaan van de instelling zijn verzekerd. Het College van Bestuur opereert daarbij in hoge mate autonoom, maar blijft integraal verantwoordelijk voor de door haar genomen beslissingen. De Raad van Toezicht ziet daarop toe en keurt als uitkomst van dat toezicht de begroting, het jaarverslag en eventuele, majeure investeringen goed. Daarnaast wordt de financiële positie van de onderwijsinstellingen door CFI, het uitvoeringsorgaan van mijn departement, gemonitord. De uitkomsten daarvan rapporteer ik jaarlijks aan de Tweede Kamer in het Financieel Jaarverslag en in de publicatie Kerncijfers. Ook worden de uitkomsten van deze monitor jaarlijks overlegd aan de bibliotheek van de Tweede Kamer. Uit de meest recente realisatiecijfers (jaarrekening 2003) kan wat betreft de UvA niet gesproken worden van een slechte financiële positie. De liquiditeit (1,15) en rentabiliteit (+ 1%) vallen binnen de door mij gehanteerde signaleringsgrenzen in de categorie «voldoende», terwijl de solvabiliteit – een indicator voor de kredietwaardigheid op lange termijn – binnen de categorie «goed» valt en ten opzichte van 2002 zelfs substantieel is toegenomen. </antwoord>
      <antwoord nummer="3">Uit het door u aangehaalde artikel blijkt, dat de belangstelling van rechtenstudenten aan de UvA voor deelname aan een werkgroep dermate groot is, dat zij niet allen aan een werkgroep kunnen deelnemen. Een uitspraak over de adequaatheid van het onderwijs op de juridische faculteit van de UvA uitsluitend op basis van het in sommige gevallen niet kunnen deelnemen aan werkgroepen en de genoemde verhouding student–docent is onmogelijk. De kwaliteit van het onderwijs wordt beoordeeld door de Inspectie van het Onderwijs en het Nederlands-Vlaamse Accreditatie Organisatie. Daarbij wordt een veel omvangrijker aantal indicatoren in ogenschouw genomen. Mij is uit dit toezicht niet gebleken van een ondermaatse kwaliteit van het door de rechtenfaculteit van de UvA verzorgde onderwijs. </antwoord>
      <antwoord nummer="4">De huidige Wet op het hoger onderwijs en wetenschappelijk onderzoek voorziet niet in het terugbetalen van (een deel van) het collegegeld indien studenten slecht onderwijs krijgen. Tijdens de behandeling in uw Kamer van het experiment collegegelddifferentiatie heb ik wel aangegeven, dat in het kader van die experimenten het billijk zou zijn dat studenten die slecht onderwijs krijgen, een deel van hun collegegeld terug zouden moeten krijgen. Een student aan een bekostigde instelling (bijzonder/openbaar) kan voor de civiele dan wel bestuursrechter schadevergoeding en restitutie van collegegeld vorderen indien er sprake is van aantoonbare onderwijskundige gebreken. </antwoord>
      <antwoord nummer="5">Nee, dat is mij niet bekend. In aansluiting op het antwoord op de tweede vraag stel ik vast dat integraal management ook betekent dat het aan het College van Bestuur is een goede afweging te maken bij de allocatie van de beschikbare middelen aan onderwijs, onderzoek en kennisdiffusie en de daarbij noodzakelijk geachte activiteiten van het centrale apparaat. </antwoord>
      <antwoord nummer="6">Zie de antwoorden op de vragen 2, 3, 4 en 5. </antwoord>
      <antwoord nummer="7">De vragen over de rechtenfaculteit van de UvA betreffen enerzijds de financiële situatie, anderzijds de kwaliteit van het verzorgde onderwijs. Voor beide aspecten bestaan toezichthouders: de Inspectie van het Onderwijs en de Nederlands-Vlaamse Accreditatie Organisatie enerzijds en de Centrale Financiën Instellingen anderzijds. Ik heb geen signalen van deze toezichthouders ontvangen over mogelijke, ernstige tekortkomingen op het terrein van de kwaliteit en/of de financiële situatie van de rechtenfaculteit van de UvA dan wel de UvA in haar geheel. </antwoord>
      <noten afkomstig="antwoord"/>
   </antwoorden>
</kvr>
