<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Onderwijs, Cultuur en Wetenschappen, mw. Nijs, over Chinese studenten in Nederland. (Ingezonden 11 oktober 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16647
</item>
         <item attribuut="Inhoud">Vragen naar aanleiding van de televisie-uitzending van Gewest tot Gewest op 3 oktober 2002 over honderden Chinese studenten aan de Hogeschool Zeeland. De studenten zouden onvolwaardige opleidingen volgen en onvolwaardige diploma's ontvangen; de mogelijkheid van mensenhandel en HBO-fraude wordt gesuggereerd.</item>
         <item attribuut="Rubriek">Criminaliteit en openbare orde (Fraude) Hoger onderwijs (Studenten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse studenten Fraude Hbo</item>
         <item attribuut="Vindplaats">Kamervragen met antwoord 2002-2003, nr. 322, Tweede Kamer</item>
         <item attribuut="Vraagnr_bij_indiening">2020301610</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-11-11</item>
         <item attribuut="Datum_indiening">2002-10-11</item>
         <item attribuut="Document-id">KVR16647</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="673" allpagenumbers="673 674 675" vetnummer="2020301610" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16647" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="322" onderwerp="" indiendatum="2002-10-11">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2002-11-11">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft u kennisgenomen van de uitzending van Gewest tot Gewest van donderdag 3 oktober jl. om 19.00 uur op Nederland 3, waarin sprake is van honderden Chinese studenten die studeren aan de Hogeschool Zeeland? </vraag>
      <vraag nummer="2">Om hoeveel Chinese studenten gaat het hier? Hoeveel bedraagt de Nederlandse rijksbijdrage per Chinese student aan de Hogeschool Zeeland? Zijn er andere subsidieregelingen waar gebruik van kan worden gemaakt? Hoeveel bedraagt het inschrijf- en lesgeld dat aan deze studenten gevraagd wordt? </vraag>
      <vraag nummer="3">Kunt u verklaren waarom de Chinese studente in de betreffende uitzending, die kennelijk al enige tijd op de Hogeschool Zeeland vertoeft, zo uitdrukkelijk via de telefoon tegen haar moeder zegt dat zij het lesgeld nog niet moet overmaken omdat de Chinese studente nog niet ingeschreven is? </vraag>
      <vraag nummer="4" voetnoot="1">Zijn er, zoals gemeld <voetnoot nummer="1"/>andere instituten, particulier dan wel door de rijksoverheid bekostigd, die zich specifiek richten op Chinese studenten? En zo ja welke zijn dat dan? Hoeveel Chinese studenten betreft het? </vraag>
      <vraag nummer="5">Hoe beoordeelt u deze situatie en is zij conform de wet? Zijn er normen voor internationaal onderwijs en zo ja, beantwoorden deze opleidingen daar aan? Wie controleert dat? </vraag>
      <vraag nummer="6">Wie staat er garant voor de kwaliteit van dit onderwijs? Hoe worden deze studenten geworven? Hoe vaak is hierbij sprake van tussenpersonen zoals de in Trouw genoemde Hamlet Holding? Wie controleert of er sprake is van eerlijke werving? </vraag>
      <vraag nummer="7">Is de indruk juist dat veel van deze Chinese studenten zich bedrogen voelen omdat zij onvolwaardige opleidingen en diploma’s zonder enige waarde ontvangen? Is er enig zicht op waar deze studenten blijven nadat zij hier een onvolwaardig diploma hebben gehaald? </vraag>
      <vraag nummer="8">Deelt u de mening dat het hier eerder om een vorm van lucratieve mensenhandel lijkt te gaan dan om kwalitatief hoogstaand onderwijs? Dreigt Nederland hiermee zijn goede naam op onderwijsgebied niet te grabbel te gooien? En wat kunt u doen om geïnteresseerde studenten in China een eerlijke voorstelling van zaken te bieden? </vraag>
      <vraag nummer="9">Kunt u ons toezeggen dat deze vragen en de beantwoording daarvan ook worden toegezonden aan de Algemene Rekenkamer, opdat zij onderdeel kunnen uitmaken van het door de Kamer gevraagde onderzoek naar HBO-fraude. </vraag>
      <noten afkomstig="vraag">
         <noot nummer="1" datum="2002-10-5" bron="Trouw">Trouw, 5 oktober 2002</noot>
      </noten>
   </vragen>
   <antwoorden aantal="9">
      <antwoord nummer="1">Ik heb er kennis van genomen dat er een uitzending van Gewest tot Gewest is geweest op donderdag 3 oktober jl. om 19.00 uur op Nederland 3, waarin het ging over Chinese studenten aan de Hogeschool Zeeland. De tekst van het TV-programma heb ik gelezen, maar de uitzending zelf heb ik niet gezien. </antwoord>
      <antwoord nummer="2">Volgens de opgave van de Hogeschool Zeeland staan er voor dit studiejaar ongeveer 200 Chinezen als student ingeschreven. Op dit moment zijn de gegevens van het Centraal register inschrijvingen hoger onderwijs (Criho) nog niet bekend. De instellingen hebben namelijk wettelijk tot 1 december de tijd om aan het Criho door te geven hoeveel personen als student staan ingeschreven op de peildatum 1 oktober. De Chinezen die rechtmatig staan ingeschreven als student aan de Hogeschool Zeeland en die derhalve voldoen aan de wettelijke vereisten voor inschrijving als student, kunnen door de hogeschool voor bekostiging in aanmerking worden gebracht. Hoe groot de bekostiging per student is hangt af van de vraag of de student een getuigschrift heeft behaald of als uitvaller de hogeschool verlaat. Een hogeschool krijgt bekostiging op basis van de gegevens van twee jaar eerder. De Chinese studenten die nu rechtmatig staan ingeschreven kunnen dus pas per 2004 meetellen voor de bekostiging. Vorig jaar stonden slechts 18 Chinezen ingeschreven als student bij deze hogeschool en het jaar ervoor geen Chinese studenten. Dat betekent dat de Hogeschool Zeeland thans nog geen bekostiging krijgt voor Chinese studenten. Vanuit OCenW zijn er geen andere subsidieregelingen waar de hogeschool gebruik van kan maken. Voor wat betreft de maatregelen in de randvoorwaardelijke sfeer (het DELTA-beurzenprogramma en de NESO steunpunten) verwijs ik naar het antwoord op de eerder dit jaar door u gestelde vragen over Chinese studenten (Kamerstukken vergaderjaar 2001–2002, nr. 1075). Voor alle duidelijkheid: De Hogeschool Zeeland ontvangt geen fondsen vanuit het Delta-programma. Voor deze groep studenten is het instellingscollegegeld van toepassing. Wettelijk is bepaald dat het instellingscollegegeld door de instelling wordt vastgesteld en dat dit niet lager mag zijn dan het wettelijk collegegeld. Het wettelijk collegegeld bedraagt thans 1.329,58 euro. Hogeschool Zeeland vraagt ongeveer 2.200 euro collegegeld aan de Chinese studenten. De Hogeschool acht dit redelijk, gezien het extra werk dat in deze studenten gaat zitten. </antwoord>
      <antwoord nummer="3">Nee, dit kan ik niet verklaren. Voorwaarde voor inschrijving als student is namelijk (voor alle studenten) dat collegegeld is betaald of het bewijs is overgelegd dat collegegeld wordt voldaan. Studenten van buiten de EU moeten zelfs reeds bij de aanmelding (voorafgaande aan de inschrijving) het collegegeld hebben betaald. Dat is nodig om het visum aan te vragen. </antwoord>
      <antwoord nummer="4">Sinds vorig jaar bestaat er een netwerk van de Netherlands Education Support Offices (Neso’s). Deze Neso’s zijn door de Nederlandse onderwijsinstellingen opgericht met het doel het Nederlandse onderwijs op de internationale markt te positioneren. Primair richten de NESO’s zich op het creëren van een goede naamsbekendheid van het Nederlandse Hoger Onderwijs en het bevorderen van institutionele samenwerking tussen onderwijsinstellingen uit de doelgebieden en Nederland. Werving en preselectie van studenten vindt in China plaats door bemiddeling van Chinese agenten. Dit is bij de Chinese wet geregeld. Deze Neso’s worden aangestuurd door de Nederlandse organisatie voor internationale samenwerking in het hoger onderwijs (de stichting Nuffic). De Nuffic heeft hiervoor subsidie ontvangen van mij. Op 1 juni 2001 zijn de NESO kantoren in China en Taiwan officieel van start gegaan. China stimuleert studenten in het buitenland te studeren, mede omdat de eigen instellingen het grote aanbod van studenten nog bij lange na niet kunnen verwerken. Vóór de oprichting van de Neso’s gingen deze studenten vooral naar Amerika en andere landen voor het volgen van hoger onderwijs. Nu is een stroom van Chinese studenten naar Nederland op gang gekomen. – In Maastricht is gevestigd het Center for European Studies (CES). Deze stichting is opgericht door het College van Bestuur van de Universiteit Maastricht en heeft als doelstelling het organiseren en uitvoeren van cursussen en onderzoek gericht op het functioneren van Europa en het Europese bedrijfsleven. Het CES kent zogenoemde bridging programs, die erop gericht zijn buitenlandse studenten voor te bereiden op een opleiding aan een Nederlandse universiteit. In 2001 is een bridging program gestart met 20 Indonesische en 60 Chinese studenten. Deze studenten worden niet bij de universiteit Maastricht ingeschreven. Welke instellingen zich verder specifiek op Chinese studenten richten, daarover heb ik geen specifieke gegevens. Alleen ten aanzien van de bekostigde instellingen kan ik in de loop van december via het Criho beschikken over gegevens ten aanzien van het aantal Chinese studenten dat op 1 oktober als student stond ingeschreven. Ik heb geen Criho-gegevens van studenten aan aangewezen instellingen. Daarnaast is er nog een derde sector, de zogenoemde particuliere sector, die bestaat uit onderwijs- en cursusaanbieders die noch bekostigd noch aangewezen onderwijs aanbieden en die derhalve buiten mijn verantwoordelijkheid vallen. Zoals hiervoor uiteengezet heb ik via het Criho alleen gegevens over Chinese studenten die als student staan ingeschreven bij een bekostigde instelling; de gegevens van dit studiejaar zijn nog niet binnen. Wat het vorige studiejaar betreft waren er, volgens informatie uit het Delta-studiebeurzenprogramma in totaal 1076 Chinese studenten ingeschreven in het hele hoger onderwijs. In het bekostigde hoger beroepsonderwijs stonden op 1 oktober 2001 volgens de gegevens van het Criho ruim 500 Chinezen ingeschreven. </antwoord>
      <antwoord nummer="5">Dat buitenlandse studenten naar Nederland komen om hier een opleiding in het hoger onderwijs te gaan volgen acht ik een goede zaak. Indien een Chinees voldoet aan de voorwaarden om ingeschreven te worden als student aan een Nederlandse instelling, is conform de wet gehandeld. De inschrijvingsvoorwaarden zijn in alle gevallen dat bewijs moet zijn overgelegd dat het college- en examengeld wordt betaald en dat aan de vooropleidingseisen wordt voldaan. Voor niet-EU-studenten komt daar als extra eis bij dat de betrokkene rechtsgeldig verblijf moet houden in Nederland. De instellingsbesturen zijn er zelf verantwoordelijk voor dat de gegevens ten aanzien van de bij hun instelling ingeschreven studenten tijdig en correct worden aangeleverd bij het Centraal register inschrijving hoger onderwijs (Criho). Van elke ingeschrevene of gediplomeerde die getoetst wordt, controleert de instellingsaccountant of bij de inschrijving aan de inschrijvingsvoorwaarden is voldaan. Indien achteraf blijkt dat een instelling een niet correcte opgave heeft gedaan, wordt de Rijksbijdrage voor deze instelling daarop aangepast. De studenten die voor bekostiging in aanmerking worden gebracht volgen een opleiding die is opgenomen in het Centraal register opleidingen hoger onderwijs (Croho). Alle Croho-opleidingen dienen aan bepaalde kwaliteitseisen te voldoen. Het bekostigde hoger onderwijs kent sinds vele jaren een visitatiestelsel ter bewaking van de kwaliteit van de opleidingen. Sinds kort is accreditatie ingevoerd als systeem van kwaliteitsbewaking. De controle door visitatiecommissies maakt deel uit van dit systeem. De Nederlandse Accreditatie Organisatie (N.A.O.) is belast met het verlenen van accreditatie. De Onderwijsinspectie houdt toezicht op het geheel. Thans verkeren we in een overgangsfase waarin de bestaande opleidingen de eerste jaren van rechtswege geaccrediteerd zijn. </antwoord>
      <antwoord nummer="6">Voor de vraag wie garant staat voor de kwaliteit van dit onderwijs verwijs ik naar het antwoord bij vraag 5. Er is een Neso-vestiging in China. Van daaruit worden activiteiten ondernomen om het Nederlands hoger onderwijs te promoten. De daadwerkelijke werving van Chinese studenten vindt echter plaats door middel van Chinese agenten, aangezien de Chinese wetgeving dit voorschrijft. Naar ik heb vernomen van de Hogeschool Zeeland, gaat hun projectleider internationalisering 4 á 5 keer per jaar naar China om voorlichtingsbijeenkomsten te organiseren en om bij de aangemelde Chinese kandidaten te onderzoeken of aan de vooropleidingseisen word voldaan. De Nuffic houdt toezicht als centrale coördinator van de NESO’s. De Nuffic houdt echter geen toezicht op de recrutering van studenten uit China, temeer daar de meeste studenten (meer dan 90%) door tientallen Chinese agenten in samenwerking met Nederlandse instellingen en agenten worden geworven (uit heel China). Zoals reeds uiteengezet naar aanleiding van uw eerdere vragen dit jaar over dit onderwerp, zijn de contacten tussen onderwijsinstellingen en tussenpersonen bij het aantrekken van studenten primair de verantwoordelijkheid van de instellingen. Van de aangewezen hogeschool DOC vernam ik dat met ingang van dit studiejaar 12 Chinese studenten een Engelstalige marketing- en managementopleiding volgen bij de vestiging van DOC in Doetinchem. De in Trouw genoemde Hamlet Holding heeft daarbij inderdaad gefungeerd als tussenpersoon. Deze maatschappij zorgt volgens DOC ook voor de huisvesting van deze studenten. DOC zelf verzorgt alleen het onderwijs. Naar aanleiding van de recente publiciteit over dit onderwerp voert de onderwijsinspectie een verkenning uit. In dat kader heeft de inspectie inmiddels een instellingsbezoek aan DOC Doetinchem gebracht. </antwoord>
      <antwoord nummer="7">Chinese studenten die een getuigschrift behalen van een croho-opleiding, hebben een volwaardige opleiding gevolgd en een waardevol getuigschrift behaald. Alleen voor deze opleidingen kan ik instaan. – Ik heb geen zicht op waar deze mensen verblijven na het behalen van een getuigschrift. Dat is een onderwerp voor de Immigratie en Naturalisatiedienst (IND). </antwoord>
      <antwoord nummer="8">Nee, ik deel deze mening niet. Inmiddels zijn diverse trajecten in gang gezet om de instroom van buitenlandse studenten in de toekomst te optimaliseren. Zo heeft de Nuffic vorige zomer een workshop voor de instellingen georganiseerd en vervolgens op verzoek van de instellingen hiervoor een cursus ontwikkeld (in samenwerking met Kontakt der Kontinenten). De eerste cursus is eind vorige week gestart en de tweede zal volgende maand plaatsvinden. Daarnaast heeft de Erasmus universiteit de Nuffic gevraagd om voor 10 medewerkers een inhouse traning te geven volgende maand. Daarnaast ben ik met de Nuffic en de koepelorganisaties sinds enkele maanden in gesprek over een mogelijke vorming van een klachtencommissie met als doel de rechtspositie van buitenlandse studenten in Nederland te versterken. Vanuit de NESO-vestigingen worden voorlichtingsactiviteiten georganiseerd. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
