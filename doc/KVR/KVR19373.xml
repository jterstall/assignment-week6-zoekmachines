<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vroonhoven-Kok (CDA) aan de minister van Justitie over mogelijk aangekocht monumentaal pand door het ministerie van Justitie. (Ingezonden 24 november 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19373
</item>
         <item attribuut="Inhoud">Vragen naar aanleiding van bericht op Editie.nl over de zeer dure aankoop van een monumentaal pand door het Ministerie van Justitie [bij de Hofvijver in Den Haag], om er de Raad voor de Rechtspraak in te huisvesten, mede in verband met het kennelijk pas na bekrachtiging van de aanschaf betrekken van de Rijksgebouwendienst bij de gang van zaken.</item>
         <item attribuut="Rubriek">Staats- en bestuursrecht (Adviesorganen) Staats- en bestuursrecht (Rijksoverheid)</item>
         <item attribuut="Trefwoorden">Adviescolleges Gebouwen Overheid Rechtspraak</item>
         <item attribuut="Vindplaats">Kamervragen met antwoord 2003-2004, nr. 733, Tweede Kamer</item>
         <item attribuut="Vraagnr_bij_indiening">2030403610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2004-02-02</item>
         <item attribuut="Datum_indiening">2003-11-24</item>
         <item attribuut="Document-id">KVR19373</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1553" allpagenumbers="1553 1554" vetnummer="2030403610" code="0304tkkvr734" lopendefooter="Tweede Kamer, vergaderjaar 2003–2004, Aanhangsel" filenaam="KVR19373" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="733" onderwerp="" indiendatum="2003-11-24">
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-02-2">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat ministerie van Justitie op 29 juni 2001 een monumentaal pand heeft aangekocht voor 37 miljoen gulden en dat dit pand voor tientallen miljoenen euro’s wordt verbouwd? <voetnoot nummer="1"/>
      </vraag>
      <vraag nummer="2">Hoe verhoudt dit bedrag zich in uw ogen tot het kabinetsbeleid, waarbij bezuinigingen en soberheid in de samenleving worden gevraagd en verwacht? </vraag>
      <vraag nummer="3">Is het waar dat het ministerie van Justitie pas na de bekrachtiging van de transactie de Rijksgebouwendienst heeft betrokken bij de gang van zaken? Zo ja, hoe verklaart u deze gang van zaken daar de Rijksgebouwendienst normaliter vooraf moet worden ingelicht over het huren of aankopen van een pand? Waarom is dat in dezen niet gebeurd? </vraag>
      <vraag nummer="4">Welke conclusie verbindt u aan de uitspraak van de Rijksgebouwendienst dat «het nuttige rendement in termen van kosten per werkplek aanzienlijk uit leek te gaan boven de normen die voor hergebruik van historische panden door overheidsinstellingen zijn toegestaan?» </vraag>
      <vraag nummer="5">Is het waar dat oud-staatssecretaris Hans Kombrink onderzoek heeft gedaan naar deze transactie? Zo ja, wilt u de resultaten van dit onderzoek zo spoedig mogelijk aan de Kamer sturen? Wat is uw mening over de uitspraak van Hans Kombrink dat er in deze kwestie «wel bokken zijn geschoten»? </vraag>
      <noten afkomstig="vraag">
         <noot nummer="1" datum="2003-11-18" bron="Editie.nl">Editie.nl, 18 november 2003</noot>
      </noten>
   </vragen>
   <antwoorden aantal="5">
      <antwoord nummer="1">Op 29 juni 2001 heeft de Rijksgebouwendienst in opdracht van het Ministerie van Justitie t.b.v. de huisvesting van de Raad voor de Rechtspraak de panden Kneuterdijk 1, Hoge Nieuwstraat 1, 3 en 3a te Den Haag voor € 15,9 mln. (f 35 mln.) gekocht. Daarnaast zijn op die datum voor € 0,7 mln. (f 1,5 mln.) de percelen Kneuterdijk 3a, 5, 5a, 7a en 7b gekocht. De kosten voor verwerving en verbouwing zijn destijds geschat op € 39,1 mln. (f 86,1 mln.) Deze raming is nog steeds actueel. Het pand Kneuterdijk 1 was echter al een jaar eerder gehuurd. Justitie heeft, nadat zij de RGD om een rapport had verzocht, eind april 2000 een brief houdende een intentieverklaring tot huur aan de eigenaar geschreven. De reden hiervan was het aflopen van een terzake aan Justitie verleende optie omstreeks diezelfde periode en de aanwezigheid van een andere kandidaat. Daarna heeft de RGD de verdere onderhandelingen over het huurcontract gevoerd, dat vervolgens op 4 september 2000 door haar is ondertekend. Vanwege een gewijzigd programma van eisen en het verwachte niveau van de kosten van verbouwen is door de RGD besloten om tot aankoop over te gaan, dit in verband met het beleid van de RGD om geen forse investeringen in huurpanden te doen. </antwoord>
      <antwoord nummer="2" voetnoot="2">Ik wijs erop dat de besluiten tot achtereenvolgens huur en koop van de panden tijdens de voorlaatste kabinetsperiode zijn genomen toen de rijksfinanciën er gunstiger voor stonden dan thans. Destijds is de Tweede Kamer over het huren van een pand voor de toen in oprichting zijnde Raad voor de rechtspraak geïnformeerd bij brieven van 18 mei 2000 en van 7 september 2000 (Kamerstukken 27 182 nr. 30). De oprichting van de Raad voor de rechtspraak met ingang van 1 januari 2002 was het sluitstuk van de verzelfstandiging van de Rechterlijke Macht. Vanwege de belangrijke functie die de Raad daarbij moest gaan vervullen werd een pand gezocht in de nabijheid van de zetels van de Wetgevende Macht, de Staten-Generaal, en de Uitvoerende Macht, de ministeries. Bovendien was nabijheid van de Hoge Raad der Nederlanden en van de Raad van State gewenst. Het pand zelf moest ook een uitstraling hebben vergelijkbaar met die van de gebouwen van die organisaties. Daarvan uitgaande werden de verwervingskosten en de verwachte verbouwingskosten aanvaardbaar geacht. Hoewel de kosten voor aanschaf en renovatie in absolute zin hoog lijken, is het van belang deze te relateren aan de kosten per werkplek. Die zullen naar huidige verwachting uitkomen op € 12 022 per werkplek (bij 54 m <voetnoot nummer="2"/>Bruto VloerOppervlak). Hiermee worden andere recente kosten per werkplek van ministeriekernen niet overschreden. </antwoord>
      <antwoord nummer="3">Nee. Het pand Kneuterdijk 1 c.a. is in 2000 gehuurd. Vóór het aangaan van de huurverplichting in 2000 heeft de RGD op verzoek van Justitie o.a. al een functioneel onderzoek ingesteld naar de mogelijkheden van de Kneuterdijk 1. Van de kant van het ministerie van Justitie zijn begin 2000 de nodige voorbereidingsmaatregelen getroffen om het pand te kunnen huren, waarbij achteraf gezien op sommige momenten in het proces de relatie tussen het ministerie van Justitie en RGD intensiever had kunnen zijn. Ook na april 2000 is de RGD steeds bij de verdere besluitvorming betrokken geweest (zie ook het antwoord op vraag 1). </antwoord>
      <antwoord nummer="4">Er bestaan geen rijksnormen voor kosten per werkplek in historische panden. Inmiddels heb ik vernomen dat die uitspraak door de RGD is gedaan in het blad «Smaak», een uitgave voor de rijkshuisvesting. Tevens heb ik daarbij van de RGD begrepen dat het desbetreffende citaat in de context van het artikel behoort te worden gelezen en dat (ook) die dienst blijkens datzelfde artikel van oordeel is dat door tevens de aanpalende panden volledig te bestemmen voor extra werkplekken en deze te integreren in het hoofdgebouw, de kosten van herontwerp en herbestemming als kantoorgebouw uiteindelijk binnen de interne referentiekaders van de RGD te blijven. </antwoord>
      <antwoord nummer="5">Ja. Toen op enig moment de integriteit van de bij de huur van de Kneuterdijk 1 betrokken ambtenaren ter discussie werd gesteld heb ik, om iedere twijfel dienaangaande te kunnen wegnemen, de heer Kombrink verzocht een onderzoek in te stellen naar de feiten en omstandigheden waaronder de verwerving had plaatsgevonden. Ik wilde bovendien nog eens expliciet onderzocht zien of er sprake was geweest van een ondoelmatigheid bij die verwerving. De heer Kombrink kwam, voorzover hier relevant, tot de volgende conclusie: «De verwerving in dit stadum was (...) op zich rationeel en onvermijdelijk. De prijs waartegen werd gekocht leidde voor Justitie niet tot een verzwaring van lasten. Een meer verantwoorde uitkomst zou tot een vermindering daarvan hebben kunnen leiden. In de kern is sprake van achtereenvolgende feiten en genomen verantwoordelijkheden door verschillende partners die in samenhang zeer ongelukkig hebben uitgewerkt. Daarvan is de oorspronkelijke groep eigenaren de lachende derde geworden. Beslissend is een huursituatie die is ontstaan vanuit een in het begin al onderschat en later niet reëel gebleken investeringsperspectief. Dat is hoofdzakelijk Justitie, maar deels ook de RGD aan te rekenen. Het laten voortbestaan van die situatie bij de noodzakelijk gebleken investeringen, zou onverantwoord zijn geweest. Het is de vraag of het eindresultaat uit een oogpunt van doelmatigheid zo negatief is als het zich aanvankelijk liet aanzien. De meest actuele gegevens zijn dat er 218 basiswerkplekken worden gecreëerd en dat in prijspeil eind 2004 de jaarlasten per werkplek 12 022 euro zijn. De prijs–kwaliteitsverhouding wordt door betrokkenen niet ongunstig geacht en is ten opzichte van de beroerde startsituatie gelukkig verbeterd. Wel beweegt zich deze huisvesting (maar dat is niet vreemd gelet op het programma van eisen) in het topsegment van de markt.» De heer Kombrink deed voorts een aantal aanbevelingen om huur- en koopprocessen beter te laten verlopen. Die zijn grotendeels overgenomen en inmiddels ook praktisch vormgegeven. In het rapport van de heer Kombrink komt de kwalificatie «bokken schieten» niet voor. Hij heeft dergelijke woorden bij mijn weten in dit verband ook nooit mondeling gebezigd. </antwoord>
      <noten afkomstig="antwoord"/>
   </antwoorden>
</kvr>
