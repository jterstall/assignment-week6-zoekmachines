<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Wijn (beiden CDA) aan de ministers van Justitie en van Financiën over georganiseerde criminaliteit in Oost-Europa. (Ingezonden 18 februari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15537
</item>
         <item attribuut="Inhoud">Vragen naar aanleiding van berichten over georganiseerde misdaad, cokesmokkelaars (bolletjesslikkers) en mensenhandel vanuit Oost-Europa.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteit Drugs Oost-Europa</item>
         <item attribuut="Vindplaats">Kamervragen met antwoord 2001-2002, nr. 1039, Tweede Kamer</item>
         <item attribuut="Vraagnr_bij_indiening">2010206400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">2002-04-17</item>
         <item attribuut="Datum_indiening">2002-02-18</item>
         <item attribuut="Document-id">KVR15537</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2193" allpagenumbers="2193 2194 2195" vetnummer="2010206400" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15537" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1039" onderwerp="" indiendatum="2002-02-18">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Wijn</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="17 april 2002) Zie ook Aanhangsel Handelingen nr. 824, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Hebt u kennisgenomen van het bericht over georganiseerde misdaad in Oost-Europa <voetnoot nummer="1"/>en het bericht «Slikkers vaker uit Oostblok»? <voetnoot nummer="2"/>Is dit inderdaad een ernstig en soms groot probleem geworden? </vraag>
      <vraag nummer="2">Is het waar dat er een kapitaalvlucht van 1.5 miljard dollar per maand uit Rusland gaat, waarvan 90% grijs of zwart is? Gaat er ook veel van dit geld door Nederland? Bent u bekend met deze illegale geldstromen? Zo ja, welke maatregelen neemt u hiertegen? </vraag>
      <vraag nummer="3">Is het internationale dreigingsbeeld als het gaat om handel in verdovende middelen verslechterd voor Nederland? Zo ja, welke maatregelen gaat u daartegen treffen? </vraag>
      <vraag nummer="4">Is het waar dat de mensenhandel en sigarettenhandel vanuit Oost-Europa toenemen? Betreft het bij de mensenhandel vooral illegale prostituees? </vraag>
      <vraag nummer="5">Hoe groot wordt de groep van illegale prostituees in Noord-Oost-Nederland ingeschat? Hoeveel illegale prostituees komen er na schatting in de regio Groningen per maand binnen? </vraag>
      <vraag nummer="6">Is het beleid effectief om deze illegale prostitutie en mensenhandel te bestrijden? Zo neen, waarom niet? Wat gaat u hieraan doen? </vraag>
      <vraag nummer="7">Is het waar dat er een verschuiving is te zien van cokesmokkelaars (bolletjesslikkers) naar Polen, Wit-Russen, Oekraïners en Hongaren? Bent u het eens met de drugsofficier van Justitie Gisél Veen-Jonkhout, dat deze Oost-Europeanen na de dagvaarding uit beeld verdwijnen? Zo ja, wat is hiertegen te doen? </vraag>
      <vraag nummer="8">Deelt u de mening dat de internationaal gespecialiseerde recherche fors uitgebreid moet worden? Zo ja, op welke wijze gaat u dat inhoud geven? </vraag>
      <noten afkomstig="vraag">
         <noot nummer="1" datum="2002-02-7" bron="RTL-nieuws">RTL-nieuws, 7 februari 2002</noot>
         <noot nummer="2" datum="2002-02-11" bron="Trouw">Trouw, 11 februari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ik heb van die berichten kennisgenomen. De constatering dat het gaat om een ernstig en soms groot probleem slaat op de Oost-Europese georganiseerde criminaliteit in Nederland. Het Kernteam Noord- en Oost-Nederland trekt die conclusie in de door dat team in februari gepubliceerde «Algemene criminaliteitsbeeldanalyse Oost-Europa 2000–2001». Het kernteam maakt criminaliteitsbeeldanalyses om daarmee prioriteiten te kunnen stellen voor opsporingsonderzoeken. 2a Volgens de algemene criminaliteitsanalyse Oost-Europa 2000–2001 van het Kernteam Noord- en Oost-Nederland is er inderdaad sprake van een kapitaalvlucht uit Rusland van ongeveer 1,5 miljard dollar per maand, waarvan 90% de herkomst niet exact is te bepalen. Deze analyse wordt bevestigd door de OESO. Volgens de OESO was de geregistreerde kapitaaluitstroom uit Rusland in 2000 ongeveer 15 miljard dollar per jaar; de illegale kapitaalstroom uit Rusland schat de OESO in op een totaal van 14–25 miljard dollar per jaar (gemiddeld 1,2 tot 2 miljard dollar per maand). 2b Zoals uit dezelfde algemene criminaliteitsanalyse Oost-Europa 2000–2001 blijkt, is onduidelijk hoeveel van dit zwarte en grijze geld door Nederland gaat. 2c De Regering neemt alle geldstromen die in verband kunnen staan met witwassen uitermate serieus. De Regering heeft daarom reeds eerder unilateraal onderstaande maatregelen genomen tegen landen waarvan bekend is dat zij gevoelig zijn voor witwassen, waaronder Rusland. De maatregelen tegen Rusland zijn genomen vanuit het beleid tegen landen die zich niet houden aan de internationale standaarden tegen witwassen van de FATF en door de leden van de FATF op de zwarte lijst geplaatst zijn van zogenaamde NCCT-landen (Non Co-operative Countries and Territories). De Regering heeft uw Kamer per brief op een eerder tijdstip hierover reeds geïnformeerd (FM2001-876 van 29 mei 2001, FM2001-1904 van 7 december 2001 en FM2001-2128 van 21 december 2001). Zoals uit deze brieven blijkt, heeft de Financial Action Task Force on money laundering (FATF) een, inmiddels, 19-tal landen met grote tekortkomingen in de anti-witwaswetgeving op de zwarte lijst geplaatst. Deze zwarte lijst wordt ook wel de NCCT-lijst genoemd (Non Co-operative Countries and Territories). Rusland is een van de 19 landen op de zwarte lijst. Het plaatsen op de zwarte lijst is gebaseerd op «naming and shaming». Tegen landen op deze NCCT-lijst die vervolgens hardnekkig blijven weigeren om de anti-witwaswetgeving aan te passen moeten van de FATF-strafmaatregelen getroffen worden. Op dit moment is dat volgens de afspraken binnen de FATF alleen het geval met Nauru, niet met Rusland. Echter, de Nederlandse regering acht strafmaatregelen tegen alleen Nauru onvoldoende. Immers, alle 19 landen die op de NCCT-lijst staan vertonen ernstige tekortkomingen in hun anti-witwaswetgeving en vormen daarom een gevaar voor de integriteit van het internationale financiële stelsel. Daarmee zijn zij een belemmering in de strijd tegen witwassen en de financiering van terrorisme. Derhalve treft Nederland alle vier door de FATF geformuleerde strafmaatregelen tegen alle 19 NCCT-landen, ook tegen Rusland. Het Nederlandse anti-witwasbeleid ten aanzien van niet coöperatieve landen zoals Rusland is aldus veel strenger dan het beleid van andere FATF-lidstaten. De volgende vier strafmaatregelen worden door Nederland tegen Rusland en de overige 18 landen op de zwarte lijst getroffen: 1. Identificatieverplichtingen bij transacties en financiële diensten met instellingen uit NCCT-landen en hun onderdanen (Wet Identificatie bij Dienstverlening, WID). 2. Verhoogde aandacht voor rapportering van transacties met NCCT-landen en instellingen of onderdanen uit NCCT-landen (Wet MOT). 3. Bij de vestiging van dochterondernemingen van banken uit NCCT-landen in Nederland dient de toezichthouder het feit dat deze bank haar hoofdzetel heeft in een NCCT-land te betrekken bij haar vergunningsbeslissing (door DNB). 4. Niet financiële sectoren waarschuwen dat bij het zaken doen met bedrijven uit NCCT-landen het gevaar van witwassen aanwezig is (brieven aan het Parlement, de toezichthouders en persberichten). </antwoord>
      <antwoord nummer="3">Op basis van deze criminaliteitsbeeldanalyse is deze vraag niet te beantwoorden. Nederlandse opsporingsautoriteiten geven aan het bestrijden van drugscriminaliteit overigens de hoogste prioriteit. </antwoord>
      <antwoord nummer="4">Het kernteam constateert dat Oost-Europese dadergroepen actief zijn in de mensenhandel. Het kernteam constateert tevens dat het bijzonder lastig is om de omvang van het probleem goed in kaart te brengen. Een uitspraak over toe- of afname van de mensenhandel uit Oost-Europa is dus niet gemakkelijk te geven. Of het om illegaal in Nederland verblijvende vrouwen gaat, is afhankelijk van het land van herkomst van de vrouwen. Daarvan zijn, aldus het kernteam, alleen schattingen te geven. De douane constateert een duidelijke toename van het aantal in beslag genomen sigaretten afkomstig uit Oost-Europa. Het gaat hier om sigaretten die over de weg Nederland zijn binnengekomen. Deze toename is toe te schrijven aan het verbeteren van de controles van de douane op basis van toegepaste risicoanalyses. Daarnaast is de informatiepositie verbeterd door de instelling van het Centraal Punt Accijns, een samenwerkingsverband tussen FIOD-ECD en de douane. Alhoewel het aantal inbeslagnemingen is toegenomen, kan hieruit niet worden afgeleid dat de totale omvang van de illegale sigarettenhandel vanuit Oost-Europa is toegenomen. </antwoord>
      <antwoord nummer="5">Het kernteam schatte dat er in heel Nederland in totaal 25.000 prostituees werkzaam zijn. Hoeveel daarvan, legaal of illegaal, in Noordoost-Nederland en meer specifiek in Groningen werkzaam zijn, is onbekend. </antwoord>
      <antwoord nummer="6" voetnoot="1">In dit verband informeerde ik uw Kamer over de evaluatie van de opheffing van dat verbod, die loopt tot 1 november 2002 <voetnoot nummer="1"/>. Pas daarna kunnen conclusies worden getrokken. </antwoord>
      <antwoord nummer="7">In het «Plan van aanpak drugssmokkel Schiphol», dat op 15 januari aan de Tweede Kamer is aangeboden, is geconstateerd dat na de invoering van de Antilliaanse visumplicht voor Nigerianen, de Nigeriaanse bolletjesslikkers werden vervangen eerst door Brazilianen, later door mensen uit andere Zuid-Amerikaanse of Afrikaanse landen. Hieruit werd afgeleid dat de achterliggende criminele netwerken een hoge organisatiegraad kennen en in staat zijn snel in te spelen op ontwikkelingen op Schiphol. Het in het door u aangehaalde krantenartikel geschetste beeld van verschuiving naar Oost-Europeanen past hierin. De kennelijk door het openbaar ministerie van de Nederlandse Antillen voorgenomen beleidslijn inzake het met dagvaarding heenzenden van aangehouden bolletjesslikkers betreft een autonome bevoegdheid en verantwoordelijkheid van de bevoegde autoriteiten aldaar. Ik heb dat te respecteren. </antwoord>
      <antwoord nummer="8">Ik heb de mening over uitbreiding van de internationaal gespecialiseerde recherche niet in de door u aangehaalde nieuwsbronnen kunnen terugvinden. Wij kennen zo’n gespecialiseerde recherche niet. Mijn ambtgenoot van Binnenlandse Zaken en Koninkrijksrelaties en ik hebben zowel met de nota Criminaliteitsbeheersing en met de nota Bovenregionale en landelijke recherche, aangegeven dat wij de afhandeling van internationale rechtshulp gaan versterken. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 437" documentnummer="28">Kamerstuk 25 437, nr. 28</noot>
      </noten>
   </antwoorden>
</kvr>
