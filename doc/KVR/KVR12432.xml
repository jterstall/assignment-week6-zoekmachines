<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Boer (PvdA) aan de minister van Economische Zaken over groene stroom. (Ingezonden 14 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12432
</item>
         <item attribuut="Inhoud">Betreft het ontbreken van voldoende vraag naar groene stroom van de kant van de consument.</item>
         <item attribuut="Rubriek">Energie, water en grondstoffen (Alternatieve energiebronnen) Energie, water en grondstoffen (Elektriciteit) Energie, water en grondstoffen (Energiebesparing)</item>
         <item attribuut="Trefwoorden">Alternatieve energiebronnen Elektriciteit Energiebesparing</item>
         <item attribuut="Vindplaats">Kamervragen met antwoord 2000-2001, nr. 98, Tweede Kamer</item>
         <item attribuut="Vraagnr_bij_indiening">2990015830</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">De Boer</persoon>
         </item>
         <item attribuut="Datum_reaktie">2000-10-12</item>
         <item attribuut="Datum_indiening">2000-09-14</item>
         <item attribuut="Document-id">KVR12432</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="199" allpagenumbers="199 200" vetnummer="2990015830" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12432" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="98" onderwerp="" indiendatum="2000-09-14">
         <vrager partij="PvdA" oorsprong="parlement">De Boer</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2000-10-12">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de berichtgeving in de media, waarin gemeld wordt dat energiebedrijven er niet in slagen hun aanbod aan groene stroom te verkopen, ten gevolge van het ontbreken van voldoende vraag naar groene stroom van de kant van de consument? <voetnoot nummer="1"/>
      </vraag>
      <vraag nummer="2" voetnoot="2 3 4">Bent u op de hoogte van de conclusies van Novem, dat er een productie duurzame energie was van totaal 2185 GWh <voetnoot nummer="2"/>, waarvan een hoeveelheid van 1100 GWh van groenlabels voorzien was <voetnoot nummer="3"/>, en dat er tegelijkertijd slechts zo’n 280 GWh <voetnoot nummer="4"/>door de consumenten afgenomen is? </vraag>
      <vraag nummer="3" voetnoot="5 6 7 8 9">Herinnert u zich uw uitspraken: a. in het Energierapport; <voetnoot nummer="5"/>b. tijdens het AO naar aanleiding van het Energierapport; <voetnoot nummer="6"/>c. tijdens het AO naar aanleiding van de Voortgangsrapportage Duurzame Energie in Uitvoering; <voetnoot nummer="7"/>d. tijdens de plenaire behandeling van de Gaswet? <voetnoot nummer="8"/>Hoe ziet u in dit licht de berichten dat er juist niet genoeg vraag is naar groene stroom? <voetnoot nummer="9"/>
      </vraag>
      <vraag nummer="4">Indien, zoals Novem en CBS aangeven, er een tekort aan vraag naar groene energie bestaat, wilt u dan uw mening t.a.v. de verplichte afname van een percentage duurzame energie herzien en alsnog overgaan tot de uitvoering van de motie Crone d.d. 23/3/1999? </vraag>
      <noten afkomstig="vraag">
         <noot nummer="1">Haagsche Courant, 12 september 2000 blz. 3</noot>
         <noot nummer="2">Novem, Duurzame energie in Nederland 1999, blz. 31</noot>
         <noot nummer="3">CBS; Energiemonitor 2000/2</noot>
         <noot nummer="4">Idem</noot>
         <noot nummer="5">Energierapport 1999, blz. 37</noot>
         <noot nummer="6" documenttype="Kamerstuk" kamerstuk-id="26 898" documentnummer="7" documentpagina="18">Kamerstuk 26 898, nr. 7, blz. 18</noot>
         <noot nummer="7" documenttype="Kamerstuk" kamerstuk-id="26 800 XIII" documentnummer="39" documentpagina="9">Kamerstuk 26 800 XIII, nr. 39, blz. 9</noot>
         <noot nummer="8" datum="2000-06-20" bron="EK, nr. 32">EK, nr. 32, 20 juni 2000, blz. 1497</noot>
         <noot nummer="9" titel="er veel meer vraag dan aanbod is">De strekking van deze uitspraken is dat «er veel meer vraag dan aanbod is» naar groene stroom. Een verplicht aandeel groene stroom, via groencertificaten, zou daarom niet wenselijk zijn omdat gezien het vraagoverschot slechts de prijzen zouden stijgen, en hiermee het draagvlak voor duurzame energie onder druk zou komen te staan. 10 Kamerstuk 26 303, nr. 55</noot>
      </noten>
   </vragen>
   <antwoorden aantal="4">
      <antwoord nummer="1">Ja. In het bericht waarnaar verwezen wordt, is tevens een EZ-woordvoerder geciteerd die duidelijk maakt dat het een verkeerde voorstelling van zaken is om te stellen dat energiebedrijven er niet in slagen om hun aanbod van groene energie te verkopen. </antwoord>
      <antwoord nummer="2">In de Novem-publicatie Duurzame energie in Nederland 1999, die in opdracht van EZ is uitgegeven, is vermeld dat de productie van duurzaam opgewekte elektriciteit in 1999 2 184 GWh bedroeg. Daarnaast is in 1999 duurzaam opgewekt gas en warmte geproduceerd. Dat slechts een deel van de duurzaam opgewekte elektriciteit voorzien is van groenlabels, is gevolg van het feit dat alleen duurzame elektriciteit die door de energiedistributiebedrijven wordt ingekocht of zelf wordt opgewekt en voldoet aan de definitie van duurzame elektriciteit zoals vastgelegd in art. 36o van de Wet belastingen op milieugrondslag, in aanmerking komt voor de groene labels. Dit betekent dat voor duurzame elektriciteit die opgewekt wordt achter de meter alsmede elektriciteit uit afvalverbrandingsinstallaties, geen labels worden uitgegeven. Dat er minder groene elektriciteit door de consumenten is afgenomen dan er is opgewekt laat zich als volgt verklaren. In het kader van de set van afspraken met betrekking tot het MAP 2000, is tussen EZ en de energiedistributiebedrijven afgesproken dat die bedrijven de resultaatverplichting op zich nemen om per ultimo 2000 3,2% van hun stroomafzet te dekken met duurzaam opgewekte elektriciteit. Dit is indertijd becijferd op 1 700 GWh. Daarnaast hebben energiedistributiebedrijven aan hun klanten het aanbod gedaan duurzaam opgewekte elektriciteit te leveren tegen een meerprijs met als boodschap dat met die meerprijs extra duurzaam elektriciteitsproductievermogen geïnstalleerd zou worden, bovenop wat voortvloeit uit bovengenoemde resultaatsverplichting. De duurzame elektriciteit die wordt opgewekt maar niet als groene energie wordt verkocht, is dan ook toe te rekenen aan de Milieu Actie Plan-activiteiten. In het artikel «Verwarrende stromen» (De Volkskrant, 16 september jl.) wordt er overigens terecht op gewezen dat in het CBS rapport Energiemonitor nergens gerept wordt over onvoldoende vraag of een teveel aan groene energie. </antwoord>
      <antwoord nummer="3">Ja. Uit het antwoord op vraag 2 volgt dat uit de genoemde getallen niet de conclusie getrokken kan en mag worden dat de vraag tekortschiet. Uit hoofde van de eerder genoemde resultaatsverplichting dient het verschil tussen enerzijds de duurzame elektriciteitsproductie die in aanmerking komt voor groenlabels en anderzijds de groene elektriciteitsafname zelfs 1 700 GWh te zijn. </antwoord>
      <antwoord nummer="4">Aangezien er geen sprake is van een tekortschietende vraag, acht ik de verplichte afname van een percentage duurzame energie onverkort niet opportuun. </antwoord>
      <noten afkomstig="antwoord"/>
   </antwoorden>
</kvr>
