<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over de mogelijke invoer van Lisztaapjes. (Ingezonden 13 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4152
</item>
         <item attribuut="Inhoud">Betreft tevens vragen over het gebruik van deze bedreigde soort apen als proefdieren.</item>
         <item attribuut="Rubriek">Natuur (Dierenbescherming) Natuur (Fauna)</item>
         <item attribuut="Trefwoorden">Beschermde diersoorten Dierproeven</item>
         <item attribuut="Vindplaats">Kamervragen met antwoord 1996-1997, nr. 476, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-12-30</item>
         <item attribuut="Datum_indiening">1996-11-13</item>
         <item attribuut="Document-id">KVR4152</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="979" allpagenumbers="979 980" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="476" onderwerp="" indiendatum="1996-11-13">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-12-30">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport en de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Zullen op zeer korte termijn circa 100 Lisztaapjes (Saguinus oedipus; een soort die voorkomt op Annex I van de CITESconventie) vanuit Engeland in het Primatencentrum (BPRC) te Rijswijk arriveren? </vraag>
      <vraag nummer="2">Hebt u voor de invoer van deze aapjes een vergunning afgegeven? Zo ja, op grond van welke wet? </vraag>
      <vraag nummer="3">Zijn deze aapjes uit het wild afkomstig of in gevangenschap geboren? </vraag>
      <vraag nummer="4">Zal op deze aapjes in Rijswijk wetenschappelijk onderzoek worden verricht? Zo ja, wat is het doel van dit onderzoek en waarom wordt voor dit onderzoek juist op deze ernstig bedreigde soort een beroep gedaan? </vraag>
      <vraag nummer="5">Zo neen, wat is dan de reden dat deze aapjes ons land worden ingevoerd? </vraag>
      <vraag nummer="6">Voldoet de behuizing in Rijswijk aan de welzijnsvoorwaarden voor de opvang van aapjes? </vraag>
      <vraag nummer="7">Bestaat er naar uw oordeel voldoende afstemming tussen de Wet op de Dierproeven en de Wet bedreigde uitheemse plant- en diersoorten waar het gaat om proeven met bedreigde diersoorten? </vraag>
      <vraag nummer="8">Wat is de rol van de ethische commissie (waarin de Wet op de Dierproeven voorziet) ten aanzien van de handel in bedreigde diersoorten door laboratoria? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De in de vraag bedoelde apen bevinden zich thans in het Primatencentrum (BPRC) te Rijswijk. Het gaat om 140 dieren. Deze soort is inderdaad opgenomen in bijlage I van CITES. De dieren zijn afkomstig van de universiteit van Bristol, waar men niet langer mogelijkheden had deze «purpose bred» fokkolonie te onderhouden. BPRC heeft de verplichting op zich genomen de groep in stand te houden en met de dieren te fokken. </antwoord>
      <antwoord nummer="2">Voor transport vanuit Engeland naar Nederland is geen invoervergunning vereist. Het betreft hier geen invoer, maar intracommunautair verkeer. De beheersinstantie voor CITES in het Verenigd Koninkrijk heeft voor de onderhavige dieren een certificaat afgegeven. Daarmee is voldaan aan de vereisten van de EU-CITES-verordening en de Wet bedreigde uitheemse dier- en plantensoorten, die strekt ter uitvoering daarvan. </antwoord>
      <antwoord nummer="3">De fokkolonie bij de universiteit van Bristol bestond daar al enige decennia. De apen zijn dus alle in gevangenschap gefokt. </antwoord>
      <antwoord nummer="4">Bij het BPRC zullen de dieren waarschijnlijk worden gebruikt voor immunologisch onderzoek naar auto-immuunziekten aan het darmstelsel en daarnaast voor virologisch onderzoek, in het bijzonder herpes-virussen. Dieren van bedoelde soort ontwikkelen spontaan een auto-immuunziekte aan de darmen die vergelijkbaar is met een dergelijke ziekte bij de mens. Het feit dat de klauwaapjes, waartoe ook deze soort behoort, voornamelijk twee- en drielingen voortbrengen is daarnaast voor het biomedisch onderzoek van belang. Tenslotte blijkt, dat deze dieren zich in gevangenschap goed voortplanten, zodat geen gebruik hoeft te worden gemaakt van dieren uit wilde populaties. </antwoord>
      <antwoord nummer="5">Zie onder 1 en 4. </antwoord>
      <antwoord nummer="6">Onderzoek ter plaatse door de Veterinaire Inspectie wees uit, dat de dieren op 13 en 16 november jl. zijn ontvangen, tezamen met de kooien waarin de dieren in de universiteit van Bristol waren ondergebracht. Ter bevordering van de aanpassing aan de nieuwe huisvestingsomstandigheden is een van de dierverzorgers meegekomen. In december is hij naar Bristol teruggekeerd. Inmiddels heeft een dierverzorger van het BPRC ervaring opgedaan in Göttingen (Duitsland) met de verzorging van deze soort. Vastgesteld werd, dat de huisvesting van de dieren aan de Europese norm voldoet. Echter, de BPRC-zegsman deelde mee dat de Home Office (de Inspectie in het Verenigd Koninkrijk) van mening is dat enkele kooien bestemd voor individuele huisvesting te klein zijn. Op dit moment onderzoekt het BPRC mogelijkheden voor huisvesting van dieren in grotere groepen. </antwoord>
      <antwoord nummer="7">De Wet bedreigde uitheemse dier- en plantensoorten is natuurbeschermingswetgeving. De Wet op de dierproeven heeft een geheel andere strekking. Wel besteedt laatstgenoemde wet aandacht aan de herkomst van dieren voor proeven. Het betreft hier met name de artikelen 10a, derde lid, 11, 11a en 16. De in de vraag gesuggereerde nadere afstemming is hier niet van toepassing. </antwoord>
      <antwoord nummer="8">De ethische commissie (dierexperimentencommissie) oordeelt over het belang van experimenten in relatie tot het ongerief aan dieren berokkend. Bij de oordeelsvorming worden ook de herkomst, de motivering van de keuze van de soort en het aantal proefdieren betrokken. Ten aanzien van de handel in bedreigde soorten speelt de ethische commissie geen rol. Dit is het terrein van de wetenschappelijke CITES-commissie. </antwoord>
      <noten afkomstig="antwoord"/>
   </antwoorden>
</kvr>
