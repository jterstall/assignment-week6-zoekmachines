<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Van Dijken (beiden PvdA) aan de minister van Sociale Zaken en Werkgelegenheid over vrouwen in de WAO. (Ingezonden 24 juni 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18292
</item>
         <item attribuut="Inhoud">Vragen over berichten dat vrouwen (veelal jonger dan 25 jaar) veel vaker een beroep doen op de Wet Poortwachter, de WAO en de Wet REA dan mannen.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Welzijn (Vrouwen)</item>
         <item attribuut="Trefwoorden">Vrouwen WAO</item>
         <item attribuut="Vindplaats">Kamervragen met antwoord 2002-2003, nr. 1723, Tweede Kamer</item>
         <item attribuut="Vraagnr_bij_indiening">2020313750</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2003-08-14</item>
         <item attribuut="Datum_indiening">2003-06-24</item>
         <item attribuut="Document-id">KVR18292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3603" allpagenumbers="3603 3604" vetnummer="2020313750" code="0203tkkvr1723" lopendefooter="Tweede Kamer, vergaderjaar 2002–2003, Aanhangsel" filenaam="KVR18292" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1723" onderwerp="" indiendatum="2003-06-24">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-08-14">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u bevestigen dat uit de meest recente cijfers over het eerste ziektejaar, de Wet Poortwachter, de WAO en de Wet REA blijkt dat veel meer vrouwen dan mannen een beroep op deze regelingen doen, met name vrouwen jonger dan 25 jaar? </vraag>
      <vraag nummer="2">Is het u bekend dat het aantal vrouwen jonger dan 25 jaar dat instroomt in de WAO, groter is dan ooit? </vraag>
      <vraag nummer="3">Kunt u aangeven om welke orde van grootte het hier gaat? Kunt u bevestigen dat het zo’n 5000 vrouwen per jaar betreft? </vraag>
      <vraag nummer="4">Bereiken u ook signalen dat uit helpdesk- en ondersteuningsorganisaties blijkt dat, ook in relatieve zin, met name jongere vrouwen vragen stellen over reïntegratie in het eerste ziektejaar en regelingen in het kader van de Wet verbetering poortwachter? </vraag>
      <vraag nummer="5">Hoe verklaart u deze opvallende cijfers? </vraag>
      <vraag nummer="6">Vindt u niet dat het na jarenlange stapeling van onderzoek op onderzoek naar de oorzaak van de opvallend hoge instroom van vrouwen in de WAO tijd wordt voor concrete maatregelen? </vraag>
      <vraag nummer="7">Welke maatregelen gaat u concreet treffen om ervoor te zorgen dat de feminisering van de WAO wordt gestopt? </vraag>
      <vraag nummer="8">Wat gaat u in het bijzonder doen aan bestrijding van psychische klachten in relatie tot ziekteverzuim onder deze groep? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Uit beschikbare gegevens van het UWV blijkt dat het aantal mannelijke poortwachtergevallen iets hoger ligt dan het aantal vrouwelijke poortwachtergevallen. Aangezien mannen het grootste deel van de verzekerdenpopulatie vormen, zijn vrouwen relatief oververtegenwoordigd. Het aantal mannen en vrouwen dat gebruik maakt van het vangnet ZW, met uitsluiting van de groep zwangeren, is vrijwel gelijk. Het aantal vrouwen dat in de WAO instroomt, is groter dan het aantal mannen. Het WAO-instroomrisico van vrouwen is in alle leeftijdscategorieën hoger dan voor mannen. Het verschil is het grootst in de leeftijdscategorie jonger dan 25 jaar. Bij de claimbeoordeling WAO na de ziekteperiode hebben mannen een iets hogere kans om een WAO-uitkering te krijgen dan vrouwen. Het aantal jonge vrouwen met een WAO-uitkering is hoger dan het aantal jonge mannen met een WAO-uitkering. Het totaal aantal vrouwen met een WAO-uitkering is nog steeds lager dan het aantal mannen met een WAO-uitkering. Vrouwen maken meer dan mannen gebruik van reïntegratietrajecten vanuit de wet REA. Van de REA werkgevers- en werknemersvoorzieningen maken echter meer mannen gebruik. </antwoord>
      <antwoord nummer="2 en 3">Het aantal vrouwen van jonger dan 25 jaar dat in 2002 instroomde in de WAO bedroeg 2.598. Dit is lager dan in 2001 toen dit aantal nog 2.898 bedroeg. </antwoord>
      <antwoord nummer="4">Dergelijke signalen hebben mij niet bereikt. </antwoord>
      <antwoord nummer="5 t/m 8">In mijn brief van 26 november 2002 aan uw Kamer over de positie van vrouwen in de WAO heb ik aangegeven dat het verschil in arbeidsongeschiktheidsrisico tussen mannen en vrouwen een zeer complexe materie is. Er spelen meerdere oorzaken en er is een groot aantal actoren bij betrokken, zoals de betreffende vrouwen zelf, hun werkgevers en arbodiensten, de reïntegratiebedrijven en het UWV. Naar mijn mening dragen alle betrokkenen een verantwoordelijkheid, en is het eerder tijd voor maatregelen dan voor grootschalig onderzoek. Tijdens het Algemeen Overleg met de Vaste Commissie voor SZW op 25 juni jl. heb ik toegezegd voor Prinsjesdag met een plan van aanpak te komen, dat er op gericht is het arbeidsongeschiktheidsrisico van vrouwen te verlagen. Hierin zal ook aandacht worden besteed aan de groep jonge vrouwen en aan psychische klachten. </antwoord>
      <noten afkomstig="antwoord"/>
   </antwoorden>
</kvr>
