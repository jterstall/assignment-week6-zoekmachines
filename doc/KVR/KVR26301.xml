<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep van Oudenallen) aan de ministers van Volkshuisvesting, Ruimtelijke Ordening en Milieubeheer, van Binnenlandse Zaken en Koninkrijksrelaties en van Justitie over de ontruiming van het Bos en Lommerplein. (Ingezonden 19 juli 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26301
</item>
         <item attribuut="Inhoud">Gevraagd wordt onder meer naar andere bouwprojecten die sinds 2003 zijn voltooid, naar het in de toekomst voorkómen van dergelijke 'blunders' en naar eventuele strafrechtelijke vervolging van de constructeurs. Deze vragen dienen ter aanvulling op eerdere vragen van de leden Heteren, Depla en Kruijsen en van het lid Gerkens (alle ingezonden op 14 juli 2006).</item>
         <item attribuut="Rubriek">Bouw (Bouwvoorschriften) Bouw (Gebouwen)</item>
         <item attribuut="Trefwoorden">Bouwvoorschriften Gebouwen</item>
         <item attribuut="Vindplaats">Kamervragen met antwoord 2005-2006, nr. 2078, Tweede Kamer</item>
         <item attribuut="Vraagnr_bij_indiening">2050616760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="Groep van Oudenallen">Van Oudenallen</persoon>
         </item>
         <item attribuut="Datum_reaktie">2006-09-06</item>
         <item attribuut="Datum_indiening">2006-07-19</item>
         <item attribuut="Document-id">KVR26301</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4413" allpagenumbers="4413 4414 4415" vetnummer="2050616760" code="0506tkkvr2078" lopendefooter="Tweede Kamer, vergaderjaar 2005–2006, Aanhangsel" filenaam="KVR26301" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2078" onderwerp="" indiendatum="2006-07-19">
         <vrager partij="Groep van Oudenallen" oorsprong="parlement">Van Oudenallen</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2006-09-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u de berichten over andere bouwconstructies in relatie tot de problemen bij het Bos en Lommerplein? <voetnoot nummer="1"/>
      </vraag>
      <vraag nummer="2">Op welke wijze is er naar aanleiding van de calamiteiten bij de bouw van het Bos en Lommerplein gekeken en extra gecontroleerd door u en/of door de lokale overheid naar de constructie van andere bouwprojecten, die tussen 2003 en heden gemaakt zijn of in de maak zijn in Amsterdam, in het stadsdeel Bos en Lommer? </vraag>
      <vraag nummer="3">Wat zijn uw bevindingen of kunt u toelichten waarom er geen extra controle is uitgevoerd? </vraag>
      <vraag nummer="4">Wie is er voor verantwoordelijk en wie draait op voor de kosten als een van de overkappingsgebouwen op de A10 problemen vertoont en de weg afgesloten moet worden? </vraag>
      <vraag nummer="5">Op welke wijze controleert het rijk dit soort enorme bouwprojecten en hoe heeft dit alles, ondanks meerdere controles door een lagere overheid en een genegeerd advies van professor Wagemans om bij bouwprojecten een hoofdconstructeur aan te stellen, kunnen gebeuren? </vraag>
      <vraag nummer="6">Is naar aanleiding van deze calamiteit een onderzoek in heel Nederland gaande of gepland naar gebouwen waar de betrokken constructeur bij betrokken is sinds 2003. Zo neen, waarom niet? </vraag>
      <vraag nummer="7">Meent u dat er tussen de 1e en de 2e ontruiming, naast raadsvragen en antwoorden, adequaat is gereageerd door de burgemeester, de toenmalige stadsdeelvoorzitter van Bos en Lommer en de toenmalige brandweercommandant van Amsterdam op het in acht nemen van veiligheid van de betrokken burgers, ondernemers en bezoekers? Kunt u uw mening toelichten? </vraag>
      <vraag nummer="8">Als een stadsdeel zoveel schade lijdt, terwijl dat toch een vreemde zaak lijkt met alle bouwervaring die wij in Nederland hebben (zeker door de betrokken constructeurs), dient er dan niet een justitieel onderzoek ingesteld te worden naar mogelijke bouwfraude door bouwmaterialen van inferieure kwaliteit te gebruiken? </vraag>
      <vraag nummer="9">Zijn er bedrijven bij het Bos en Lommerplein betrokken, die te maken hebben gehad met de grote bouwfraude? </vraag>
      <vraag nummer="10">Kan het zijn dat door de huidige bureaucratie in de bouw wellicht door slechts controle van de papieren de fysieke controle te wensen overlaat? Zou hier een andere oplossing voor te bedenken zijn? </vraag>
      <vraag nummer="11">Met welk voorstel komt u om in de toekomst dit soort blunders te voorkomen? Wordt strafrechtelijke vervolging overwogen van constructeurs, die zulke fouten hebben gemaakt? </vraag>
      <noten afkomstig="vraag">
         <noot nummer="1" datum="2006-07-14" bron="NRC, 14 juli 2006, «Primitief bouwtoezicht» en Telegraaf" titel="Bouwen">NRC, 14 juli 2006, «Primitief bouwtoezicht» en Telegraaf, 14 juli 2006: «Bouwen»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Van Heteren, Depla en Kruijsen (allen PvdA), ingezonden 14 juli 2006 (vraagnummer 2050616560) en eerdere vragen van het lid Gerkens (SP), ingezonden 14 juli 2006 (vraagnummer 2050616580) </toelichting>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De VROM-Inspectie controleert of gemeenten de aan hen opgedragen wettelijke taken adequaat uitvoeren. In de periode 2003–2006 vindt dit plaats in de vorm van een VROM-breed systeemonderzoek bij alle gemeenten. Aan de hand hiervan beziet de inspectie in hoeverre de uitvoering van wettelijke taken is geborgd. Het namens de gemeente gevoerde toezicht wordt daarbij echter niet overgedaan. Steekproefsgewijs controleert de VROM-Inspectie of de kwaliteit van het toezicht in orde is. In 2003 werd door de VROM-Inspectie al geconstateerd dat de vergunningverlening binnen het stadsdeel niet op orde was. Het stadsdeel is met de toen gegeven aanbevelingen aan het werk gegaan. Bij de nacontrole in 2005 bleek dat het stadsdeel in de periode na 2003 veel heeft verbeterd. De VROM-Inspectie heeft naar aanleiding van de scheurvorming van 2 februari 2006 niet extra gecontroleerd bij het stadsdeel Bos en Lommer. Het stadsdeel heeft zelf verzocht om een onafhankelijk oordeel van de VROM-Inspectie over de vergunningverlening en het toezicht ten aanzien van dit specifieke bouwplan. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">De beide bruggebouwen over de snelweg A10 zijn gebouwd onder verantwoordelijkheid van de centrale stad Amsterdam. Ook het toezicht op deze gebouwen werd uitgevoerd door de centrale Dienst Milieu en Bouwtoezicht van de gemeente Amsterdam. Weliswaar was daarbij dezelfde aannemer betrokken als bij de bouw op het Bos en Lommerplein, maar dit betekent nog niet dat alle gebouwen waarbij deze aannemer betrokken is «verdacht» zijn. </antwoord>
      <antwoord nummer="5">Het bouwtoezicht is ingevolge de Woningwet opgedragen aan gemeenten. De VROM-Inspectie is niet direct betrokken bij het toezicht op individuele bouwprojecten. Wel ondersteunt de Inspectie verbeteringen bij afzonderlijke gemeenten, indien uit het eerder genoemde systeemonderzoek blijkt dat de taakuitoefening van het bouw- en woningtoezicht niet adequaat is. Daarnaast is mijn ministerie actief betrokken bij de professionalisering van deze sector, waar de nieuwe Vereniging Bouw- en Woningtoezicht Nederland (VBWTN) hard aan werkt. Recent zijn hulpmiddelen ontwikkeld waarmee gemeenten de toetsing van bouwaanvragen en het toezicht op de uitvoering op een systematische en effectieve wijze kunnen uitvoeren. Dit zogenaamde toetsingsprotocol en toezichtsprotocol worden op grote schaal onder de gemeenten verspreid. In mijn antwoord op de vragen van de leden Van Heteren, Depla en Kruijsen ben ik ingegaan op de kwestie van de hoofdconstructeur en de opvattingen van prof. Wagemans. Kortheidshalve verwijs ik daarnaar. Hoe de fouten in de constructie van de bouwwerken aan het Bos en Lommerplein hebben kunnen ontstaan is onderwerp van het onderzoek dat door de commissie De Boer wordt uitgevoerd in opdracht van de gemeente Amsterdam en het stadsdeel Bos en Lommer. </antwoord>
      <antwoord nummer="6">In uw vraag ligt de aanname besloten dat de problemen rond het Bos en Lommerplein te wijten zijn aan de constructeurs die betrokken zijn bij de bouw van het plein. Dit is niet het geval. De primaire oorzaak voor de verzakking is gelegen in het feit dat de betonconstructies niet overeenkomstig de bouwtekeningen zijn gebouwd. </antwoord>
      <antwoord nummer="7">Zoals in het rapport van de VROM-Inspectie over toezicht en vergunningverlening Bos en Lommerplein staat vermeld ben ik van mening dat de gemeente adequaat heeft gereageerd op het incident van 2 februari 2006. Naar aanleiding van de tweede ontruiming is de commissie De Boer ingesteld die de gang van zaken met betrekking tot dit complex nader zal onderzoeken. Ik vind het verstandig om de uitkomsten van dit onderzoek af te wachten alvorens een uitspraak te doen over de tweede ontruiming. </antwoord>
      <antwoord nummer="8">Er vindt thans een oriënterend feitenonderzoek plaats onder leiding van de hoofdofficier van justitie te Amsterdam. Na afronding van dit onderzoek zal worden beoordeeld of er sprake is van strafbare feiten en of in dat verband een strafrechtelijk onderzoek aangewezen is. </antwoord>
      <antwoord nummer="9">Zowel de hoofdaannemer als de onderaannemer die verantwoordelijk is voor het betonijzer komen niet voor op de lijst met de door de NMA beboete bedrijven in het kader van de «bouwfraude» (kamerstuk 28 244, nr. 97). De overige betrokken partijen bij de bouw van het Bos en Lommerplein zijn mij onbekend. </antwoord>
      <antwoord nummer="10">Naar mijn mening hebben de geconstateerde bouwfouten niets te maken met eventuele bureaucratie in de bouw. Het is primair de verantwoordelijkheid van de opdrachtgever en de door hem ingehuurde partijen om te bouwen volgens bestek, tekeningen en bouwvergunning. Daartoe behoort de opdrachtgever te regelen dat er adequaat toezicht op de bouw plaatsvindt. Het is de vraag waarom bij het publiekrechtelijke toezicht door de gemeente de gebreken in het private toezicht niet zijn opgemerkt. Het rapport van de VROM-Inspectie «Vergunningverlening en Toezicht Bos en Lommerplein» gaat hier nader op in. Door de ontwikkeling van het in het antwoord op vraag 5 genoemde toezichtsprotocol wordt bevorderd dat de gemeente op een effectieve en professionele wijze fysiek toezicht houdt op de bouw. </antwoord>
      <antwoord nummer="11">Het is duidelijk dat de geconstateerde bouwfouten in het onderhavige project zich niet hadden mogen voordoen. Ik maak mij zorgen over de bouwkundige incidenten van de afgelopen jaren. De VROM-Inspectie heeft de belangrijkste daarvan onderzocht en de resultaten en aanbevelingen heb ik aan de Kamer aangeboden. Er lopen al veel projecten ter verbetering. Ik ondersteun de initiatieven die vanuit de bouwsector worden genomen om de constructieve veiligheid te vergroten. Ik denk hierbij aan het Plan van Aanpak Constructieve Veiligheid van het Constructeursplatform en andere partijen, dat binnenkort gepubliceerd wordt en het project «Leren van Instortingen» van de CUR. VROM ondersteunt de professionalisering van het gemeentelijke Bouw- en Woningtoezicht. Er hebben praktijkexperimenten met gecertificeerde bouwplantoetsing plaatsgevonden, waarover ik binnenkort de Kamer zal informeren. Om een beter inzicht te verkrijgen in de gebreken in het huidige systeem van kwaliteitsborging zal de VROM-Inspectie binnenkort een onderzoek opdragen naar de wijze waarop bij recent gerealiseerde grote bouwprojecten de kwaliteitsborging vorm is gegeven. Hierbij wordt de gehele keten, van opdrachtverlening tot en met bouw, betrokken. Op basis daarvan zal ik bezien in hoeverre fundamentele wijzigingen in het bouwproces en de regelgeving daarover noodzakelijk zijn. Voor eventuele strafrechtelijke vervolging van betrokkenen bij het project Bos en Lommer verwijs ik naar mijn antwoord op vraag 8. </antwoord>
      <noten afkomstig="antwoord"/>
   </antwoorden>
</kvr>
