<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eurlings en Stroeken (beiden CDA) aan de staatssecretaris van Volksgezondheid, Welzijn en Sport over wachtlijsten voor verpleeghuizen in Limburg. (Ingezonden 5 oktober 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8091
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Limburg Verpleeghuizen</item>
         <item attribuut="Vindplaats">Kamervragen met antwoord 1998-1999, nr. 251, Tweede Kamer</item>
         <item attribuut="Vraagnr_bij_indiening">2989901210</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Eurlings</persoon>
            <persoon partij="CDA">Stroeken</persoon>
         </item>
         <item attribuut="Datum_reaktie">1998-10-30</item>
         <item attribuut="Datum_indiening">1998-10-05</item>
         <item attribuut="Document-id">KVR8091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="509" allpagenumbers="509 510" vetnummer="2989901210" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8091" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="251" onderwerp="" indiendatum="1998-10-5">
         <vrager partij="CDA" oorsprong="parlement">Eurlings</vrager>
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-10-30">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat «wachtlijsten voor verpleeghuizen in Limburg het langst» zouden zijn? <voetnoot nummer="1"/>
      </vraag>
      <vraag nummer="2">Kunt u de juistheid van de inhoud van dit bericht bevestigen? </vraag>
      <vraag nummer="3">Welke oorzaken liggen ten grondslag aan het feit dat «de problemen in Limburg en Brabant het grootst zijn»? </vraag>
      <vraag nummer="4">Welke lengte van wachttijden en wachtlijsten acht u in dit verband, zoals aangegeven in het regeerakkoord, «aanvaardbaar»? </vraag>
      <vraag nummer="5">Hoe denkt u de wachtlijsten en wachttijden tot die in uw ogen aanvaardbare lengte terug te brengen en op welke termijn? </vraag>
      <vraag nummer="6">Bestaat er in relatie tot de capaciteit van verpleeghuizen nog een verband met de post «onderuitputting trekkingsrechten onderhoud gebouwen (ex WZV)», zoals aangegeven in uw brief aan de Kamer over de CAO Zorgsector? Zo ja, wat is dit verband? Zo neen, wilt u uw antwoord motiveren? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-10-1" bron="Dagblad " titel="De Limburger">Dagblad «De Limburger», 1 oktober 1998</noot>
         <noot nummer="2">Kamerstuk, 25 999, nr. 7</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik heb hiervan kennis genomen. Het bericht in dagblad «De Limburger» is gebaseerd op een persbericht van de Nederlandse Vereniging voor Verpleeghuiszorg over het meest recente onderzoek van het Nationaal Zorg instituut naar wachtlijsten voor verpleeghuiszorg. Het betreft gegevens over het jaar 1997. In het onderzoek wordt onderscheid gemaakt tussen het aantal wachtenden en de wachttijden. Voor betrokkenen is vooral de wachttijd van belang. Het blijkt dat er aanzienlijke verschillen zijn in wachttijden per regio. De gemiddelde wachttijd voor somatiek varieert van 4 tot 17 weken en voor psychogeriatrie van 10 tot 23 weken. De gemiddelde wachttijd voor somatiek in Limburg was 8 weken. In vergelijking met 1996 betekent dit een afname van een week. Limburg ligt hiermee boven het landelijk gemiddelde van 7, maar is in dit opzicht zeker niet de regio met de langste wachttijd. De gemiddelde wachttijd voor psychogeriatrie in Limburg was 21 weken. Ook hier is sprake van een afname ten opzichte van 1996 met een week. De wachttijd voor de psychogeriatrische bedden in de provincie Limburg is bovengemiddeld, maar niet het langste. De langste wachttijden bestaan in de regio Zeeland/Noord-Brabant (23 weken, deze regio’s zijn in het onderzoek samengenomen). </antwoord>
      <antwoord nummer="3">Het bestaan van lange wachttijden is een serieuze indicatie voor wachtlijstproblematiek. Voor een goede beoordeling is echter meer informatie nodig. Met name het aantal urgent wachtenden, de gemiddelde wachttijd van urgent wachtenden alsmede de zorg die wachtenden al dan niet ontvangen gedurende de wachttijd is van belang. In het onderzoek wordt alleen ingegaan op het aantal urgent wachtenden. Daarbij wordt echter geen onderscheid aangebracht naar regio’s. Voor het bestaan van wachtlijsten wordt in het onderzoek een aantal algemene oorzaken genoemd, zoals de toegenomen vraag, het achterblijven van verpleeghuiscapaciteit bij de norm, doorstroming en mogelijk bereiken van grenzen aan substitutie. Wanneer er regionale verschillen in wachttijd zijn, zoals voor verpleeghuizen het geval, is het van belang welke specifieke oorzaken hieraan ten grondslag kunnen liggen. Bijvoorbeeld de behoefte aan zorg. In de provincies Noord-Brabant en Limburg is sprake van een sterke vergrijzing. Daar wordt echter rekening mee gehouden bij de planning van voorzieningen (de planningsnormen zijn in belangrijke mate gebaseerd op het aantal 75+-ers). Verder is thans geen objectieve informatie beschikbaar die zou wijzen op een grotere behoefte aan intramurale opname per 1000 ouderen in deze provincies dan elders. Het NZi is overigens voornemens onderzoek te doen naar verschillen in behoefte aan ouderenzorg per regio. Wel is informatie beschikbaar over het aanbod van zorg. In 1997 heeft Coopers&amp;Lybrand onderzoek gedaan naar de capaciteit aan zorgvoorzieningen voor ouderen per WZV regio (Zicht op zorgvoorzieningen voor ouderen 1997). Hierin zijn regionale capaciteitsgegevens opgenomen voor verpleeghuisbedden (in verpleeghuizen en op verpleegunits). Dit rapport is aan de Kamer toegezonden met brief van 17 september 1997, DOB-U-976189. Bij het beoordelen van de wachtlijstproblematiek is het ook van belang om de overige zorgvoorzieningen voor ouderen in ogenschouw te nemen. Het rapport geeft ook informatie over verzorgingshuiscapaciteit (intramuraal en reikwijdte). In 1998 heeft PriceWaterhouseCoopers in aanvulling hierop nadere gegevens verzameld over de spreiding van thuiszorg (Toelating van thuiszorginstellingen geactualiseerd). Deze rapporten geven een verschillend beeld voor de situatie in Brabant en Limburg. In Limburg ligt in 1997 zowel de verpleeghuiscapaciteit, de verpleeghuiscapaciteit samen met de verzorgingshuiscapaciteit alsmede de produktie van de thuiszorg boven het landelijk gemiddelde. De verpleeghuiscapaciteit ligt iets boven de landelijke norm. In Noord-Brabant is in drie van de vier regio’s sprake van een lagere verpleeghuiscapaciteit dan het landelijk gemiddelde (de regio’s Breda, Tilburg en Eindhoven). Wordt de capaciteit aan verpleeghuiszorg en genomen, dan is de situatie in Noord-Brabant gunstiger. Alleen de regio Breda ligt dan onder het gemiddelde voor heel Nederland. De regio Den Bosch zit op het gemiddelde en de regio’s Tilburg en Eindhoven zitten boven het gemiddelde. Wat betreft de capaciteit aan thuiszorg zitten alle vier de Brabantse regio’s onder het landelijk gemiddelde. Bij de bestuurlijke actualisatie van de bouwprioriteiten verpleeghuizen in 1996 voor de periode 1997–2000 is prioriteit gegeven aan de regio’s met een relatieve ondercapaciteit. Op basis hiervan is bijna 25% van het beschikbare volume naar Noord-Brabant gegaan. Omdat de bouw van verpleeghuizen tijd kost, zal realisatie van de extra capaciteit enige jaren vergen. Verder is bij de verdeling van de extra budgetten voor thuiszorg in 1998 rekening gehouden met verschillen tussen regio’s. Ook de komende jaren ben ik voornemens bij de verdeling van extra middelen de geconstateerde en ervaren landelijke ongelijke verdeling in capaciteit te verevenen. </antwoord>
      <antwoord nummer="4 en 5">In het regeerakkoord is opgenomen dat wachttijden tot een aanvaardbaar niveau dienen te worden teruggebracht en dat hiervoor een plan van aanpak gemaakt zal worden. De ontwikkeling en uitvoering hiervan wil ik samen met betrokken organisaties ter hand nemen, waaronder aanbieders, zorgkantoren en patiënten/consumentenorganisaties. Het begrip aanvaardbare wachttijden maakt daarvan onderdeel uit. Ik streef er naar dat dit plan 1 juli 1999 gereed is. Momenteel overleg ik met partijen over meerjarenafspraken. De wachtlijstproblematiek maakt hier onderdeel van uit. Over de uitkomsten van dit overleg kan ik thans nog niets meedelen. </antwoord>
      <antwoord nummer="6">Er bestaat geen relatie tussen capaciteit van verpleeghuizen en de post «onderuitputting trekkingsrechten onderhoud gebouwen», zoals aangegeven in mijn brief aan u over de CAO zorgsector. De minder grote benutting van opgebouwde rechten in het kader van de meldingsregeling heeft betrekking op onderhoud van gebouwen. De middelen die hiervoor in het JOZ zijn gereserveerd maken geen deel uit van de ruimte voor volumegroei, zoals vastgelegd in het Regeerakkoord 1998, maar zijn onderdeel van de reservering voor nominale ontwikkelingen. </antwoord>
      <noten afkomstig="antwoord"/>
   </antwoorden>
</kvr>
