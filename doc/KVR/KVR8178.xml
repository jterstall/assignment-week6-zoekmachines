<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de staatssecretaris van Justitie over alleenstaande minderjarige asielzoekers. (Ingezonden 2 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8178
</item>
         <item attribuut="Rubriek">Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vluchtelingen</item>
         <item attribuut="Vindplaats">Kamervragen met antwoord 1998-1999, nr. 325, Tweede Kamer</item>
         <item attribuut="Vraagnr_bij_indiening">2989901040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-02</item>
         <item attribuut="Document-id">KVR8178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="661" allpagenumbers="661 662" vetnummer="2989901040" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8178" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="325" onderwerp="" indiendatum="1998-10-2">
         <vrager partij="CDA" oorsprong="parlement">Verhagen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe verklaart u de toename van het aantal alleenstaande minderjarige asielzoekers (AMA’s) dat naar Nederland komt? </vraag>
      <vraag nummer="2">Kunt u aangeven hoe groot de instroom van AMA’s in andere Europese landen is, vergeleken met die in Nederland? </vraag>
      <vraag nummer="3">Zijn er andere Europese landen die een speciale status voor alleenstaande minderjarige asielzoekers kennen, vergelijkbaar met de Nederlandse «AMA-status»? </vraag>
      <vraag nummer="4" voetnoot="1">Bent u bekend met de mededelingen van uw voorgangster dat het huidige beleid onvoldoende instrumenten biedt om het oneigenlijk gebruik van de AMA-procedure tegen te gaan en dat in verband daarmee leeftijdsonderzoek zou worden verricht (c.q. hervat) en herbeoordeling van de AMA-status zou plaats hebben bij het bereiken van de leeftijd van 18 jaar? <voetnoot nummer="1"/>
      </vraag>
      <vraag nummer="5" voetnoot="1">Wat is de stand van zaken betreffende de toegezegde evaluatie van het AMA-beleid en de aan de Kamer toegezegde notitie daarover? <voetnoot nummer="1"/>
      </vraag>
      <vraag nummer="6">Is het leeftijdsonderzoek van AMA’s inmiddels weer ter hand genomen? Zo niet, bent u bereid te bevorderen dat dit zo snel mogelijk gebeurt? </vraag>
      <vraag nummer="7">Bent u bereid om, gelet op de huidige problemen en tegen de achtergrond van de gedachte dat een speciale AMA-status gerechtvaardigd is uit oogpunt van het nog niet op eigen benen kunnen staan van personen beneden de 18 jaar, te bewerkstelligen dat AMA’s die de leeftijd van 18 jaar hebben bereikt, worden teruggestuurd naar hun land van herkomst? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="19 637" documentnummer="321">Kamerstuk 19 637, nr. 321</noot>
      </noten>
   </vragen>
   <antwoorden aantal="7">
      <antwoord nummer="1">In de eerste acht maanden van 1997 meldden zich 1714 AMA’s in Nederland. In dezelfde periode in 1998 waren dit er 2057. Dit betekent een stijging van 20%. Het aandeel van AMA’s in de totale asielstroom daalde van 8,6% (januari tot en met augustus 1997) tot 7,8% (dezelfde periode 1998). </antwoord>
      <antwoord nummer="2">Recente cijfers over de instroom van AMA’s in andere Europese landen zijn niet voorhanden. In 1996 dienden 918 alleenstaande minderjarigen in België een asiel aanvraag in. In Zwitserland vroegen in dat jaar 572 minderjarigen asiel aan en in het Verenigd Koninkrijk 623. Inmiddels is gebleken dat er in Europese Unie-verband initiatief is genomen om gegevens omtrent AMA’s te verzamelen. Verwacht wordt dat deze gegevens in december 1998 zullen worden kenbaar gemaakt. </antwoord>
      <antwoord nummer="3">Een aantal Europese landen kent een speciale status toe aan alleenstaande minderjarige asielzoekers of voorziet in speciale opvangfaciliteiten voor minderjarige asielzoekers. Zweden kent aan AMA’s, die niet voor vluchtelingschap of omwille van klemmende redenen van humanitaire aard voor toelating in aanmerking komen, speciale tijdelijke verblijfsvergunningen toe. Zwitserland kent de mogelijkheid om AMA’s, die niet voor een asielstatus in de zin van het Verdrag van Genève en tevens niet voor bescherming in aanmerking komen, tijdelijke toelating te verlenen. In Noorwegen komen AMA’s in aanmerking voor een verblijfsvergunning indien opvang door ouders dan wel anderen in het land van herkomst niet is zeker gesteld. In het Verenigd Koninkrijk kunnen AMA’s in aanmerking komen voor een speciale status indien klemmende redenen van humanitaire aard daartoe aanleiding geven. Normaliter wordt in het VK een speciale vergunning toegekend aan minderjarigen indien adequate zorgvoorzieningen in het land van herkomst ontbreken. De Belgische vreemdelingenwet kent geen bijzondere bepalingen ten aanzien van AMA’s. Bij Belgisch koninklijk besluit is evenwel bepaald dat geen alleenstaande vreemdelingen beneden de leeftijd van 18 jaar het land kunnen worden uitgezet. In Duitsland, waarbij de leeftijdsgrens voor alleenstaande minderjarige asielzoekers is gesteld op 16 jaar, worden asielaanvragen van AMA’s in principe aan dezelfde regels getoetst als asielaanvragen van volwassen asielzoekers. </antwoord>
      <antwoord nummer="4">Ja. </antwoord>
      <antwoord nummer="5">De toegezegde evaluatie van het AMA-beleid zal in november 1998 worden afgerond. De Kamer zal zo spoedig mogelijk daarna een brief ontvangen over de uitkomsten van deze evaluatie en de beleidsmatige consequenties die ik daaraan verbind. </antwoord>
      <antwoord nummer="6">Nee. Teneinde het leeftijdsonderzoek van AMA’s zo snel mogelijk te hervatten heeft de IND maatregelen getroffen om ten onrechte gebruik van de AMA-procedure door volwassen asielzoekers te beperken. Het voorgenomen leeftijdsonderzoek is zorgvuldigheidshalve voor advies voorgelegd aan de Inspectie voor de Gezondheidszorg. Dit advies is ontvangen. Op dit moment vindt naar aanleiding van het advies overleg plaats tussen de IND en de Inspectie voor de Gezondheidszorg. Omtrent de uitkomsten van dit overleg zal uw Kamer zo spoedig mogelijk worden geïnformeerd. </antwoord>
      <antwoord nummer="7">In de onder punt 5 genoemde brief zal daarop worden ingegaan. </antwoord>
      <noten afkomstig="antwoord"/>
   </antwoorden>
</kvr>
