<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over de mogelijkheden van hoger beroep in belastingzaken. (Ingezonden 27 juni 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18184
</item>
         <item attribuut="Inhoud">Vragen over de mogelijkheden van hoger beroep in belastingzaken en de strijdigheid van de huidige regeling met het IVBPR.</item>
         <item attribuut="Rubriek">Belastingen (Algemeen) Strafrecht en strafprocesrecht (Rechtsmiddelen)</item>
         <item attribuut="Trefwoorden">Belastingrechtspraak Hoger beroep</item>
         <item attribuut="Vindplaats">Kamervragen met antwoord 2002-2003, nr. 1639, Tweede Kamer</item>
         <item attribuut="Vraagnr_bij_indiening">2020313990</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2003-07-18</item>
         <item attribuut="Datum_indiening">2003-06-27</item>
         <item attribuut="Document-id">KVR18184</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3427" allpagenumbers="3427 3428" vetnummer="2020313990" code="0203tkkvr1639" lopendefooter="Tweede Kamer, vergaderjaar 2002–2003, Aanhangsel" filenaam="KVR18184" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1639" onderwerp="" indiendatum="2003-06-27">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2003-07-18">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het jaarverslag van de Hoge Raad over 2001 en 2002? </vraag>
      <vraag nummer="2">Deelt u de opvatting van de president en van de procureur-generaal bij de Hoge Raad (blz. 8 van het jaarverslag) dat het onzeker is of de huidige Nederlandse belastingrechtspraak (zonder mogelijkheid van hoger beroep) in boetezaken in overeenstemming is met het IVBPR? </vraag>
      <vraag nummer="3">Wanneer de huidige regeling in strijd mocht zijn met het IVBPR, bestaat dan de mogelijkheid dat de Hoge Raad tot ingrijpen zal overgaan als de wetgever niet binnen een redelijke termijn met een oplossing komt (vergelijk HR 31 januari 1990, BNB 1990/288)? </vraag>
      <vraag nummer="4">Bestaat de mogelijkheid dat het Mensenrechtencomité van de Verenigde Naties, als het de Nederlandse regeling in strijd acht met het IVBPR, zal beslissen dat Nederland reeds betaalde fiscale boetes moet terugbetalen en van invordering van nog niet betaalde boetes moet afzien (vergelijk par. 13 van het oordeel in de zaak Gómez Vázquez nr. 701/1996)? </vraag>
      <vraag nummer="5">Zo ja, zult u dan een dergelijke beslissing van het Mensenrechtencomité naleven? </vraag>
      <vraag nummer="6">Kunt u een inschatting geven welk bedrag aan boete-opbrengsten voor Nederland jaarlijks op het spel staat, indien de huidige regeling inderdaad in strijd is met het IVBPR? </vraag>
      <vraag nummer="7">Deelt u de opvatting van de president en van de procureur-generaal bij de Hoge Raad (blz. 8 van het jaarverslag) dat met alle kracht moet worden gestreefd naar een snelle invoering van een tweede feitelijk instantie in belastingzaken? </vraag>
      <vraag nummer="8">Wat is momenteel de stand van zaken rond de invoering van het hoger beroep in belastingzaken, en op welke termijn verwacht u dat de invoering ervan gerealiseerd zal zijn? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Evenals de president en de procureur-generaal, vindt het kabinet rechtspraak in belastingzaken in twee feitelijke instanties gewenst. Daarmee wordt ook bereikt dat iedere twijfel wordt weggenomen of het huidige Nederlandse stelsel van belastingrechtspraak wel in overeenstemming is met het vereiste van artikel 14, vijfde lid, van het Internationaal Verdrag inzake burgerrechten en politieke rechten (IVBPR). Dit standpunt is ook verwoord in de brief van de minister van Justitie van 18 mei 2001 (kamerstukken II 2000/01, 26 352, nr. 47). </antwoord>
      <antwoord nummer="3">De Hoge Raad heeft tot dusver een beroep op artikel 14, vijfde lid, van het IVBPR niet gehonoreerd. In het arrest van de Hoge Raad van 14 juni 2000, BNB 2000/266 overweegt de Hoge Raad daarentegen: «...gesteld al dat deze verdragsbepaling met de daarin gebezigde uitdrukking «reviewed by a higher tribunal» mede het oog zou hebben op een nieuwe beoordeling van feitelijke aard, de toepassing van artikel 21 AWR op zichzelf niet onverenigbaar is met genoemde verdragsbepaling. Voorts houdt die bepaling niet een voor rechtstreekse toepassing door de rechter vatbaar voorschrift in waarbij aan de rechter in een verdragsstaat waarin een zodanige mogelijkheid van beoordeling in tweede instantie ontbreekt, een grotere rechtsmacht wordt verleend dan de nationale wet hem toekent. De wet draagt de behandeling van belastingzaken in eerste en hoogste feitelijke instantie op aan de gerechtshoven, terwijl zonder een door de wetgever aan te brengen wijziging in de rechterlijke organisatie de Hoge Raad noch enig ander gerecht in aanmerking komt om in tweede feitelijke instantie te oordelen in belastingzaken.» In het arrest van 31 januari 1990 (BNB 1990/288) heeft de Hoge Raad verwoord dat een eventueel uitblijven van de destijds in het vooruitzicht gestelde wettelijke regeling op het punt van het niet tijdig doen van uitspraak op bezwaar, te eniger tijd de Hoge Raad tot een andere beslissing zou kunnen brengen. Een dergelijk arrest is niet gewezen op het punt van rechtspraak in twee feitelijke instanties. </antwoord>
      <antwoord nummer="4 en 5">Het Comité voor de rechten van de mens van de Verenigde Naties is geen rechter. De klachtbehandeling door het Comité van individuele klachten mondt niet uit in een juridisch bindend oordeel maar in een opinie. Indien een individuele klacht over de Nederlandse fiscale rechtsgang wordt ingediend en gegrond zou worden bevonden, is het denkbaar dat het Comité de opinie uitspreekt dat de opgelegde fiscale vergrijpboete in het individuele geval moet vervallen, tenzij alsnog in een beroepsmogelijkheid in overeenstemming met artikel 14, vijfde lid, IVBPR wordt voorzien (vgl. par. 13 van de opinie van het Comité van 20 juli 2000, nr. 701/1996, C. Gómez Vázquez vs. Spanje, FED 2000/683). Mocht een dergelijke opinie worden gegeven, dan kunnen op dat moment passende maatregelen worden genomen. </antwoord>
      <antwoord nummer="6">Over het jaar 2002 is met de door de Belastingdienst opgelegde fiscale bestuurlijke boeten in totaliteit een bedrag gemoeid van zo’n 165 mln. In het fiscale bestuurlijke boeterecht is sprake van «verzuimboeten» en «vergrijpboeten». Over de verdeling binnen dit bedrag tussen verzuim- en vergrijpboetes zijn geen exacte nadere gegevens voorhanden. </antwoord>
      <antwoord nummer="7 en 8">Het kabinet vindt rechtspraak in belastingzaken in twee feitelijke instanties gewenst. Het streven is erop gericht dit in te voeren met ingang van 1 januari 2005. De Raad van State heeft op 13 mei 2003 advies over het daartoe strekkende wetsvoorstel uitgebracht. Het wetsvoorstel zal, naar verwachting, in augustus of september van dit jaar bij de Tweede Kamer worden ingediend. </antwoord>
      <noten afkomstig="antwoord"/>
   </antwoorden>
</kvr>
