<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de ministers van Volksgezondheid, Welzijn en Sport en van Justitie over het gebruik van restembryo's. (Ingezonden 7 maart 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11379
</item>
         <item attribuut="Inhoud">Vragen naar aanleiding van het televisieprogramma Lopende Zaken van 5 maart 2000 over het gebruik van (rest)embryo's voor onderzoek.</item>
         <item attribuut="Rubriek">Gezondheidszorg (Medische ethiek)</item>
         <item attribuut="Trefwoorden">Medische ethiek</item>
         <item attribuut="Vindplaats">Kamervragen met antwoord 1999-2000, nr. 991, Tweede Kamer</item>
         <item attribuut="Vraagnr_bij_indiening">2990007990</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">2000-03-28</item>
         <item attribuut="Datum_indiening">2000-03-07</item>
         <item attribuut="Document-id">KVR11379</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2153" allpagenumbers="2153 2154 2155" vetnummer="2990007990" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11379" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="991" onderwerp="" indiendatum="2000-03-7">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2000-03-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het feit dat een onderzoeksprotocol inzake het gebruik van (rest)embryo’s ten behoeve van het kweken van stamcellen van het Hubrecht Laboratorium ter advies voorligt bij de CCMO? <voetnoot nummer="1"/>
      </vraag>
      <vraag nummer="2">Bent u van oordeel dat, zolang de CCMO een positief advies aan dit onderzoeksprotocol onthoudt, het Hubrecht Laboratorium zich aan die uitspraak dient te houden? </vraag>
      <vraag nummer="3">Indien het Hubrecht Laboratorium dit advies niet naleeft, welke mogelijkheden ziet u dan om dergelijk gebruik van (rest)embryo’s tegen te gaan? </vraag>
      <vraag nummer="4">Is het mogelijk dat het Hubrecht Laboratorium, in weerwil van een negatief advies van de CCMO, toch uit Nederland afkomstige (rest)embryo’s voor bedoelde experimenten gebruikt? Is het juist dat bij het onmogelijk blijken van gebruik van Nederlandse (rest)embryo’s het importeren van (rest)embryo’s de bedoelde experimenten mogelijk maakt? </vraag>
      <vraag nummer="5">Bent u van oordeel dat het gebruik van en handelingen met geslachtscellen en embryo’s zo spoedig mogelijk bij wet geregeld dient te worden en zo ja, wanneer kan de Tweede Kamer het wetsvoorstel hierover tegemoet zien? </vraag>
      <vraag nummer="6">Zijn tot op het moment dat een wettelijke regeling inzake het gebruik van en handelingen met geslachtscellen en embryo’s van kracht is, maatregelen te nemen die import van geslachtscellen en embryo’s tegen gaan? Vindt u het wenselijk dat een dergelijk verbod tot stand komt? Zo nee, waarom niet? </vraag>
      <vraag nummer="7">Kunt u aangeven of en zo ja en in welke mate embryonale, foetale en andere menselijke cellen, weefsels, organen of lichaamsdelen al dan niet op commerciële basis door Nederlandse instellingen en bedrijven geïmporteerd of geëxporteerd worden? Hebt u een volledig beeld van deze gang van zaken? Speelt een en ander zich af binnen de kaders van de huidige wet- en regelgeving? Vindt u het noodzakelijk dat hier aanvullende regelgeving tot stand komt? </vraag>
      <vraag nummer="8">Kunt u aangeven hoe de positie van de CCMO gezien moet worden indien de adviezen welke deze geeft door indieners van protocollen naast zich neergelegd worden? Welke maatregelen zijn mogelijk indien indieners en onderzoekscentra zich niet aan een advies of oordeel houden? </vraag>
      <vraag nummer="9">Bent u van oordeel dat het voorleggen van protocollen zoals die, van het Hubrecht Laboratorium aan de CCMO eerst zou moeten geschieden na het gemeen overleg tussen de regering en de Tweede Kamer over het wetsvoorstel inzake gebruik van en handelingen met geslachtscellen en embryo’s zodat beoordeling binnen een wettelijk kader geschiedt? Zo nee, acht u het mogelijk dat hier ethische en medische grenzen verlegd worden terwijl de maatschappelijke en politieke discussie over de wenselijkheid hiervan nog niet of onvolledig gevoerd is? Wat gaat u doen om dit te verhinderen? </vraag>
      <noten afkomstig="vraag">
         <noot nummer="1" datum="2000-03-5" bron="Lopende Zaken">Lopende Zaken, 5 maart 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. Deze mening heb ik ook gegeven in mijn brief van 29 mei 1999 (kamerstukken II, 1998–1999, 22 588, nr 27), in de antwoorden op de schriftelijke vragen daarover (idem, nr. 28), tijdens het Algemeen overleg met de vaste commissie Volksgezondheid, Welzijn en Sport en in mijn brief en bijlage daarbij van 29 november 1999 betreffende toezending van een afschrift van het verzoek aan de voorzitter van de CCMO om de komende tijd protocollen te toetsen op het terrein van wetenschappelijk onderzoek met geslachtscellen of embryo’s. </antwoord>
      <antwoord nummer="3 en 4">Vooropgesteld zij dat ik geen enkele reden heb om aan te nemen dat het Hubrecht Laboratorium in weerwil van een negatief advies restembryo’s zal gebruiken voor het voorgenomen onderzoek, waar deze dan ook van afkomstig zouden zijn. Consequenties van niet laten toetsen of niet opvolgen van een advies liggen, zoals ik ook heb aangegeven in de in het antwoord op vraag 2 bedoelde stukken, in de sfeer van geen mogelijkheden tot financiering van het onderzoek, geen mogelijkheden tot publicatie en verlies van de goede naam van het instituut of de onderzoeker. In het door vragenstelster bedoeld televisieprogramma Lopende zaken heeft de onderzoekster desgevraagd dan ook aangegeven dat in dat geval geen restembryo’s voor het voorgenomen wetenschappelijk onderzoek zullen worden gebruikt. Als er een negatief advies zou worden uitgesproken over het voorgenomen onderzoek mag het onderzoek ook niet worden verricht met uit het buitenland afkomstige restembryo’s. In het eerdergenoemde televisieprogramma heeft de onderzoekster gezegd dat in geval van een negatief advies wordt overwogen humane embryonale stamcellen uit het buitenland te laten komen, hetgeen niet hetzelfde is als invoeren van restembryo’s. Als namelijk eenmaal uit een restembryo stamcellen in kweek zijn gebracht is het in beginsel mogelijk deze zogenoemde stamcellijnen langdurig in kweek te houden, waarbij de cellen zich vermeerderen. Dit houdt in dat andere laboratoria (in binnen- of buitenland) een deel van de kweek kunnen krijgen en daarmee onderzoek kunnen doen. In het wetsvoorstel inzake handelingen met geslachtscellen en embryo’s zullen grenzen worden gesteld aan het gebruik van deze stamcellen, zoals ook in het wetsvoorstel foetaal weefsel grenzen zijn gesteld aan het gebruik van in kweek gebrachte foetale cellen. </antwoord>
      <antwoord nummer="5">Ik vind het wenselijk dat het gebruik van en handelingen met geslachtscellen en embryo’s spoedig bij wet wordt geregeld. Het wetsvoorstel is 19 november 1999 akkoord bevonden door de Ministerraad en vervolgens naar de Raad van State gezonden. Naar verwachting zal het advies van de Raad van State over enkele weken worden uitgebracht. Indiening van het wetsvoorstel zal daarna zo spoedig mogelijk plaatsvinden. </antwoord>
      <antwoord nummer="6">Zoals uit de antwoorden op de vragen 3, 4 en 5 blijkt zijn extra maatregelen voor import van geslachtscellen en embryo’s ten behoeve van het verrichten van wetenschappelijk onderzoek niet nodig. </antwoord>
      <antwoord nummer="7">Momenteel zijn geen gegevens beschikbaar waaruit blijkt dat embryonaal- en/of foetaal weefsel door Nederlandse bedrijven en instellingen worden geïmporteerd of geëxporteerd. Het is mij bekend dat andere lichaamsmaterialen, zoals botten die overblijven na een chirurgische ingreep, door in Nederland gevestigde bedrijven en instellingen worden in- en uitgevoerd. Omdat er nog geen wet- en regelgeving op dit terrein bestaat, heb ik ook geen instrument om mij op de hoogte te kunnen stellen van de omvang van de in- en uitvoer. In het wetsvoorstel kwaliteit en veiligheid lichaamsmateriaal, dat in voorbereiding is, zullen regels worden opgenomen voor de invoer van lichaamsmaterialen. Verder worden organen en weefsels die bij orgaandonatie ter beschikking komen in- en uitgevoerd, in het bijzonder door toedoen van de uitwisseling die tussen de bij Eurotransplant of Bioimplantservices (BIS) aangesloten landen plaatsvindt. Zoals bekend gebeurt dat binnen de Eurotransplantregio op relatief grote schaal. Bij het toewijzen en eventueel bewaren van organen en weefsels afkomstig van donoren uit het buitenland worden door genoemde organisaties de regels van de Wet op de orgaandonatie toegepast. Momenteel wordt nagegaan of het noodzakelijk is de in de Wet op de orgaandonatie opgenomen verplichting om beschikbaar komende donororganen en -weefsels te melden bij een orgaancentrum, ook van toepassing te doen zijn op organen en weefsels uit het buitenland. </antwoord>
      <antwoord nummer="8">Zoals in het antwoord op vraag 3 gesteld liggen de consequenties van het niet opvolgen van een negatief advies in de sfeer van geen mogelijkheden tot financiering van het onderzoek, geen mogelijkheden tot publicatie en verlies van de goede naam van het instituut of de onderzoeker. De positie van de CCMO is derhalve niet zonder betekenis gelet op de consequenties die aan het niet opvolgen van een negatief advies kunnen worden verbonden. Zoals ook in de daarbedoelde brieven en tijdens het Algemeen overleg van 24 november 1999 is aangegeven, is het advies van de CCMO thans niet afdwingbaar. Zodra de Wet inzake handelingen met geslachtscellen en embryo’s in werking zal zijn getreden is een positief oordeel van de centrale commissie een strafrechtelijk gesanctioneerd vereiste. </antwoord>
      <antwoord nummer="9">De CCMO zal bij de toetsing van wetenschappelijk onderzoek geslachtscellen of embryo’s de criteria hanteren zoals aangegeven in de notitie van 1995 (kamerstukken II, 1994–1995, 23 016, nr. 7) waarover een kamermeerderheid zich in positieve zin heeft uitgesproken. Juist door voor de komende periode een dergelijke procedure van toetsing door de CCMO in het leven te hebben geroepen denken wij te voorkomen dat ethische en medische grenzen worden verlegd. Teneinde zoveel mogelijk zeker te stellen dat betrokkenen op de hoogte zijn van deze procedure is 15 december 1999 een circulaire uitgegaan naar alle IVF-klinieken, de Nederlandse Vereniging voor Obstetrie en Gynaecologie, de Vereniging van Klinisch Embryologen, de Vereniging Klinische Genetica Nederland, de Nederlandse Anthropogenetische Vereniging en het Hubrecht Laboratorium. Een afschrift van deze circulaire treft u bijgaand aan. </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
