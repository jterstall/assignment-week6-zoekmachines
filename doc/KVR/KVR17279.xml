<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de staatssecretaris van Volksgezondheid, Welzijn en Sport over abortus bij erfelijke aanleg voor borst- of eierstokkanker. (Ingezonden 28 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17279
</item>
         <item attribuut="Rubriek">Gezondheidszorg (Overig) Gezondheidszorg (Ziekten en ziektepreventie) Welzijn (Vrouwen)</item>
         <item attribuut="Trefwoorden">Aangeboren afwijkingen Abortus Kanker Preventieve gezondheidszorg</item>
         <item attribuut="Vindplaats">Kamervragen met antwoord 2002-2003, nr. 851, Tweede Kamer</item>
         <item attribuut="Vraagnr_bij_indiening">2020306310</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2003-03-03</item>
         <item attribuut="Datum_indiening">2003-01-28</item>
         <item attribuut="Document-id">KVR17279</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1785" allpagenumbers="1785 1786" vetnummer="2020306310" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17279" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="851" onderwerp="" indiendatum="2003-01-28">
         <vrager partij="CDA" oorsprong="parlement">Ormel</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-3">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het standpunt van de commissie ethiek van de Vereniging Klinische Genetica Nederland over het adviseren van abortus na vaststelling van erfelijke aanleg voor borst- of eierstokkanker? <voetnoot nummer="1"/>Wat is uw reactie op dit standpunt? </vraag>
      <vraag nummer="2" voetnoot="2">Bent u van mening dat er altijd sprake is van een noodsituatie <voetnoot nummer="2"/>indien bij een ongeboren kind door prenatale diagnostiek een verhoogde kans op borst- of eierstokkanker (door een BRCA-mutatie) is vastgesteld, waardoor selectieve abortus verantwoord kan worden? Vindt u een verhoogde kans op borst- of eierstokkanker op latere leeftijd een indicatie voor abortus? </vraag>
      <vraag nummer="3">Acht u prenatale diagnostiek in dit geval, om een BRCA-mutatie vast te stellen, wenselijk? Zo ja, waarom en zo neen, wat zijn de stappen die u zult zetten? </vraag>
      <vraag nummer="4">Wanneer kan de Kamer een standpunt tegemoet zien over prenatale screening, zoals aangekondigd op 18 september 2001? </vraag>
      <vraag nummer="5">Acht u het wenselijk om de ontwikkelingen op het gebied van de prenatale diagnostiek te betrekken bij de aangekondigde evaluatie van de Wet Afbreking Zwangerschap? </vraag>
      <noten afkomstig="vraag">
         <noot nummer="1">Knevel op zaterdag, 25 januari 2003 en Nederlands Tijdschrift Geneeskunde 2002 (146(31)</noot>
         <noot nummer="2">Zoals omschreven in artikel 5 van de Wet Afbreking Zwangerschap</noot>
      </noten>
   </vragen>
   <antwoorden aantal="3">
      <antwoord nummer="1 t/m 3">Ik heb kennisgenomen van het standpunt van de Vereniging Klinische Genetica Nederland (VKGN) over prenataal onderzoek naar de erfelijke aanleg voor borst- en eierstokkanker. De Wet afbreking zwangerschap gaat uit van de beschermwaardigheid van het ongeboren leven. Het afbreken van een zwangerschap is op grond van deze wet alleen geoorloofd als er sprake is van een noodsituatie. In het licht van de eis dat er een noodsituatie moet zijn, wordt de aanvaardbaarheid van prenatale diagnostiek in ieder geval mede bepaald door de ernst van de aandoening, de kans dat de aandoening zich zal manifesteren en de mogelijkheid van preventie en behandeling. De hier bedoelde aandoening is ernstig, maar er zijn mogelijkheden van preventie en behandeling. Aanwezigheid van een BRCA-mutatie bij het ongeboren kind vormt op zichzelf geen reden om de aanwezigheid van een noodsituatie te veronderstellen. Dat zich overigens in een hoogst uitzonderlijk individueel geval een noodsituatie kan voordoen, is niet uit te sluiten. </antwoord>
      <antwoord nummer="4">In antwoord op vragen van het lid van uw Kamer Arib (PvdA) (verzonden op 20 januari 2003) heb ik laten weten dat het innemen van een standpunt ingewikkeld is gebleken, omdat de materie in ethische zin uiterst complex is en vraagt om een gedegen afweging van argumenten. Tevens gaf ik aan dat over deze complexe zaak niet kan worden besloten door een demissionair kabinet. Spoedige standpuntbepaling door de nieuwe regering is uiteraard van belang. Ik zal echter zo veel mogelijk voorbereidend werk doen. Overigens betreft dit een standpunt op het Gezondheidsraadadvies over prenatale screening. Bij prenatale screening wordt onderzoek door de hulpverlener aangeboden aan zwangere vrouwen om na te gaan of zij een verhoogd risico hebben op een kind met een aandoening. Bij diagnostiek vindt onderzoek plaats op verzoek van de patiënt. Bij screening bepaalt de uitslag van het onderzoek of de zwangere in aanmerking komt voor prenatale diagnostiek, in de vorm van een vlokkentest of een vruchtwaterpunctie. </antwoord>
      <antwoord nummer="5">Bij de ontwikkelingen op het terrein van de prenatale diagnostiek is het van belang te bewaken dat de indicatiestelling niet onaanvaardbaar wordt verruimd. Gegevens over de praktijk van de prenatale diagnostiek worden door de beroepsgroep verzameld. De Werkgroep Prenatale diagnostiek van de VKGN en de Nederlandse Vereniging voor Obstetrie en Gynaecologie brengt een landelijk jaarverslag uit waarin gedetailleerd wordt aangegeven naar welke aandoeningen wordt gezocht, welke en hoeveel aandoeningen zijn vastgesteld en waarin wordt aangegeven of de zwangerschap wel of niet is afgebroken. Bij de evaluatie van de Wet afbreking zwangerschap zullen deze gegevens worden betrokken. </antwoord>
      <noten afkomstig="antwoord"/>
   </antwoorden>
</kvr>
