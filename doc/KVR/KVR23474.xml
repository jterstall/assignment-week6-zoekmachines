<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Ormel (beiden CDA) aan de minister van Landbouw, Natuur en Voedselkwaliteit over falende inspectiediensten. (Ingezonden 30 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23474
</item>
         <item attribuut="Inhoud">Vragen naar aanleiding van het artikel 'Dierenleed op tientallen boerderijen' in de Leewardercourant van 25 juni 2005.</item>
         <item attribuut="Rubriek">Landbouw (Landbouwbedrijven) Natuur (Dierenbescherming)</item>
         <item attribuut="Trefwoorden">Dierenbescherming Landbouwbedrijven</item>
         <item attribuut="Vindplaats">Kamervragen met antwoord 2004-2005, nr. 2062, Tweede Kamer</item>
         <item attribuut="Vraagnr_bij_indiening">2040517500</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Ormel</persoon>
         </item>
         <item attribuut="Datum_reaktie">2005-07-11</item>
         <item attribuut="Datum_indiening">2005-06-30</item>
         <item attribuut="Document-id">KVR23474</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4395" allpagenumbers="4395 4396" vetnummer="2040517500" code="0405tkkvr2062" lopendefooter="Tweede Kamer, vergaderjaar 2004–2005, Aanhangsel" filenaam="KVR23474" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2062" onderwerp="" indiendatum="2005-06-30">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-07-11">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Dierenleed op tientallen boerderijen»? <voetnoot nummer="1"/>Is er inderdaad sprake van buitensporige sterftecijfers en van falende inspectiediensten? </vraag>
      <vraag nummer="2">Deelt u de mening dat uitwassen moeten worden aangepakt en dat behalve de individuele ondernemer ook anderen daarop mogen worden aangesproken? Zo ja, wat is de rol van bijvoorbeeld dierenartsen? Komen er bijvoorbeeld klachten binnen over verwaarlozing van dieren bij het Steunpunt Dierenartsen? </vraag>
      <vraag nummer="3">Kunt u aangeven hoe de samenwerking tussen de Algemene Inspectie Dienst (AID) en de Landelijke Inspectiedienst Dierenbescherming (LID) verloopt? Worden deze organisaties geïnformeerd door dierenartsen en/of het destructiebedrijf indien sprake is van mogelijke misstanden? </vraag>
      <vraag nummer="4">Op basis waarvan worden de prioriteiten voor het werk van de AID vastgesteld? Waar wordt op dit moment prioriteit aan toegekend? </vraag>
      <vraag nummer="5">Deelt u de mening dat bedrijven als Sonac en Rendac, die voor een deel zijn belast met een wettelijke taak, ook de plicht zouden moeten hebben om een opvallend hoog en vooral structureel hoog aanbod van kadavers te melden bij de AID? Zo ja, bent u van oordeel dat dit bij wet zou moeten worden vastgelegd? </vraag>
      <noten afkomstig="vraag">
         <noot nummer="1" datum="2005-06-25" bron="Leeuwardercourant">Leeuwardercourant, 25 juni 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ken dit bericht. Navraag bij de Algemene Inspectiedienst (AID) en de Landelijke Inspectiedienst Dierenbescherming (LID) leert mij dat zij zich niet herkennen in het beeld dat in het krantenbericht wordt geschetst. Van falende inspectiediensten is evenmin sprake. Voor de werkwijze van de diensten verwijs ik u naar de antwoorden op de vragen 3 en 4. </antwoord>
      <antwoord nummer="2">Uiteraard ben ik van mening dat uitwassen moeten worden aangepakt. Wanneer er in individuele gevallen sprake is van mishandeling dan wel het onthouden van zorg (artikelen 36 en 37 van de Gezondheids- en welzijnswet voor dieren), treedt de AID hier zondermeer tegen op. Echter in geval van verwaarlozing is er vaak meer aan de hand, bijvoorbeeld psychische of sociale nood bij de ondernemer. Daarom is er in het verleden de landelijke projectgroep Verwaarlozing Landbouwhuisdieren ingesteld. Wanneer bij het vertrouwensloket van deze projectgroep een klacht binnenkomt, wordt een team samengesteld van in ieder geval een dierenarts en iemand vanuit het landbouwbedrijfsleven, dat vervolgens het bedrijf bezoekt. In overleg en onder begeleiding wordt vervolgens geprobeerd de problemen op het bedrijf op te lossen. Het streven is op deze manier de problemen structureel op te lossen en het niet tot een ingrijpen van de AID te laten komen. Ik ben van mening dat het de individuele ondernemer zelf is, die moet worden aangesproken en niet andere partijen. Daargelaten dat in sommige gevallen waarin de dierenarts niets of onvoldoende heeft gedaan, hij tuchtrechtelijk kan worden aangesproken. Wanneer de dierenarts met verwaarlozing respectievelijk mishandeling wordt geconfronteerd, meldt hij dit afhankelijk van het geval ofwel bij het vertrouwensloket, ofwel bij de AID. </antwoord>
      <antwoord nummer="3">Conform de werkafspraken houdt de AID zich primair bezig met landbouwhuisdieren en de LID met gezelschapsdieren. Wanneer bij het meldpunt van de LID klachten binnenkomen over landbouwhuisdieren, worden deze in principe doorgestuurd naar de AID. Wanneer bij de AID klachten binnenkomen over gezelschapsdieren, geldt het omgekeerde. Hierna zorgt de AID voor de afhandeling van klachten op het terrein van landbouwhuisdieren en de LID voor de afhandeling van klachten op het terrein van gezelschapsdieren. In tegenstelling tot het geluid uit het krantenbericht, verloopt de samenwerking tussen beide diensten goed en zullen de afspraken worden herijkt. Bij de beantwoording van de Kamervragen over de inbeslagname van dieren in Jorwert, heb ik u dat al gemeld. Daar waar wenselijk zullen afspraken worden verbeterd of verduidelijkt. </antwoord>
      <antwoord nummer="4">Aan de hand van de uitkomsten van de controles uit voorafgaande jaren en met inachtneming van de verplichte minimale controle-inspanningen rond verschillende EU-richtlijnen, worden jaarlijks binnen het ministerie in nauw overleg de prioriteiten bepaald en vastgelegd in het jaarplan van de AID. Voor het onderwerp «verwaarlozing/mishandeling» wordt daarbij een reële schatting gemaakt. Wanneer lopende het jaar blijkt dat dit onderwerp meer tijd vraagt dan eerder gepland, wordt in overleg bepaald ten koste van welke andere onderwerpen dit wordt uitgevoerd. Ik wil benadrukken dat er dus nooit sprake is van een situatie dat de AID vanwege capaciteitgebrek een klacht op het gebied van verwaarlozing respectievelijk mishandeling, niet zou afhandelen. </antwoord>
      <antwoord nummer="5">Gelet op voorgaande antwoorden is er voor mij geen reden aanvullende maatregelen te nemen zoals bijvoorbeeld een wettelijke meldplicht voor Sonac en Rendac. Overigens is het zo dat de AID reeds toegang heeft tot de gegevens van Rendac en op basis daarvan risicoanalyses uitvoert. </antwoord>
      <noten afkomstig="antwoord"/>
   </antwoorden>
</kvr>
