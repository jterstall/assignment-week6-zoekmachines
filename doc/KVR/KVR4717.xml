<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) over de vreemdelingenwet. (Ingezonden 7 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4717
</item>
         <item attribuut="Inhoud">Vragen over de uitvoering van de Vreemdelingenwet dor vreemdelingendiensten ten aanzien van vreemdelingen van binnen de Europese Unie die in Nederland (willen) verblijven.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1996-1997, nr. 1026, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">1997-04-11</item>
         <item attribuut="Datum_indiening">1997-03-07</item>
         <item attribuut="Document-id">KVR4717</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2097" allpagenumbers="2097 1 2098" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1026" onderwerp="" indiendatum="1997-03-7">
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="1997-04-11">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente artikel waarin kritiek wordt geuit op de Nederlandse vreemdelingenwet en de uitvoering daarvan door de vreemdelingendiensten ten aanzien van burgers uit de Europese Unie die in Nederland verblijven of willen verblijven? <voetnoot nummer="1"/>
      </vraag>
      <vraag nummer="2">Kloppen de voorbeelden in het artikel: het in rekening brengen van leges van 500,– terwijl dit slechts 35,– mag zijn en het beperken van de termijn waarbinnen mag worden gezocht naar werk tot 3 maanden i.p.v. 6 maanden? Klopt het dat dit in strijd is met (Europese) regelgeving? </vraag>
      <vraag nummer="3">Zo ja, bent u voornemens hierin verandering te brengen? </vraag>
      <vraag nummer="4">Wordt er geen onderscheid gemaakt in wetgeving en uitvoering tussen vreemdelingen binnen de Europese Unie en van buiten de Europese Unie? Kunnen vreemdelingen afkomstig uit landen binnen de Europese Unie hierdoor onnodige beperkingen ondervinden bij de toegang en het verblijf in Nederland? </vraag>
      <vraag nummer="5">Zo ja, acht u verbetering van de wetgeving en uitvoering op dit punt mogelijk? </vraag>
      <noten afkomstig="vraag">
         <noot nummer="1" datum="1997-03-3" bron="NRC">NRC, 3 maart 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">Het EG recht voorziet ter bevestiging van het verblijfsrecht van EG onderdanen in de afgifte van «een verblijfskaart van een onderdaan van een Lid-Staat der EG». Krachtens het EG recht kan de geldigheidsduur van deze verblijfskaart worden beperkt, bijvoorbeeld tot de duur van de opleiding, indien het een student betreft. Het EG recht verplicht de Lid-Staten tot afgifte van een verblijfskaart met een minimale geldigheidsduur van vijf jaar, indien het een werknemer betreft en de te verwachten duur van de arbeid meer dan één jaar bedraagt. Voor de afgifte van «een verblijfskaart van een onderdaan van een Lid-Staat der EG» moet f 35,– worden betaald. Dit volgt uit artikel 29a, aanhef en onder a, van het Voorschrift Vreemdelingen. Dit bedrag is gelijk aan het bedrag dat Nederlanders in rekening wordt gebracht voor een «Europese identiteitskaart». Artikel 13 van de Vreemdelingenwet voorziet in de mogelijkheid een vergunning tot vestiging te verlenen aan vreemdelingen die gedurende vijf jaren hun hoofdverblijf in Nederland hebben gehad. Een vergunning tot vestiging kent de houder een verblijfsrecht voor onbepaalde duur toe. De Nederlandse wetgever heeft derhalve voorzien in een verblijfsrecht dat verder gaat dan hetgeen waartoe het EG recht de Lid-Staten verplicht. Een verblijfsrecht voor onbepaalde duur is uitsluitend op het Nederlandse recht gebaseerd. Aan het EG recht kan geen verblijfsrecht voor onbepaalde duur ontleend worden. EG onderdanen zijn uiteraard geenszins verplicht een vergunning tot vestiging aan te vragen. Zij kunnen volstaan met het aanvragen van de «verblijfskaart van een onderdaan van een Lid-Staat der EG». EG onderdanen die een verdergaand verblijfsrecht willen hebben dan waartoe zij krachtens het EG recht gerechtigd zijn, kunnen na vijf jaren hun hoofdverblijf te hebben gehad in Nederland dus op grond van het Nederlandse recht een vergunning tot vestiging aanvragen. Krachtens de Rijkswet op het Nederlanderschap komen zij echter na vijf jaren ook in aanmerking voor het verlenen van het Nederlanderschap. Krachtens artikel 29a, eerste lid, aanhef en onder c, van het Voorschrift Vreemdelingen wordt voor het in behandeling nemen van een aanvraag om een vergunning tot vestiging een bedrag van f 500,– aan leges geheven, hetgeen niet in strijd is met het EG recht. Eenzelfde bedrag is verschuldigd in geval van naturalisatie. Bovenstaande toelichting is ook aan de Commissie EG gegeven naar aanleiding van vragen die de Commissie EG heeft gesteld over de hoogte van de leges voor de vergunning tot vestiging. Tijdens het algemeen overleg met de vaste commissie voor Justitie over het gezinsherenigings- en gezinsvormingsbeleid op 10 september 1996 <voetnoot nummer="1"/>heb ik toegezegd uw Kamer te informeren over het standpunt van de Commissie EG in deze. Tot op heden heeft de Commissie EG echter nog geen standpunt ingenomen naar aanleiding van het antwoord op de door haar gestelde vragen. Het voorbeeld in het artikel over het beperken van de termijn waarbinnen mag worden gezocht naar werk hangt samen met de vraag hoelang werkzoekende EG onderdanen in Nederland mogen blijven. Volgens een verklaring in de notulen van de Raad van Ministers van de EEG ter gelegenheid van de goedkeuring van verordening (EEG) nr. 1612/68 betreffende het vrije verkeer van werknemers binnen de Gemeenschap, hebben EG onderdanen drie maanden de tijd om in een andere Lid-Staat werk te zoeken. Deze termijn wordt in Nederland gehanteerd als uitgangstermijn, gedurende welke een werkzoekende in ieder geval in Nederland mag verblijven. In het arrest C-292/89 Antonissen van 26 februari 1991 heeft het Hof van Justitie EG hier een nuancering op aangebracht. Volgens het HvJ EG heeft genoemde verklaring in de notulen van de Raad van Ministers van de EEG ten aanzien van de drie maanden termijn geen rechtskracht. Zonder een termijn te noemen oordeelde het Hof dat een Lid-Staat belanghebbenden een redelijke termijn moet gunnen om zich op het grondgebied van die Lid-Staat op de hoogte te stellen van de werkaanbiedingen die bij hun beroepskwalificatie passen, en om in het voorkomende geval het nodige te termijn van zes maanden die in het Verenigd Koninkrijk gehanteerd werd, vond het HvJ EG in beginsel niet ontoereikend. Daarmee is uiteraard niet gezegd dat een kortere termijn wel ontoereikend zou zijn. Het HvJ EG oordeelde tevens dat indien na afloop van de gestelde termijn de onderdaan van de andere Lid-Staat geen werk heeft gevonden, hij gedwongen kan worden de Lid-Staat van ontvangst te verlaten, tenzij hij kan aantonen dat hij nog steeds werk zoekt en een reële kan heeft het te vinden. Met het oog op deze uitspraak van het HvJ EG is in de Vreemdelingencirculaire, hoofdstuk B4, onder 2.4, bepaald dat indien een werkzoekende na drie maanden niet is geslaagd in het vinden van een werkkring, zijn verblijf kan worden beëindigd. Indien hij echter aannemelijk maakt dat hij nog steeds werkzoekende is en reële kansen op een werkkring heeft, kan zijn verblijf echter niet beëindigd worden. In een dergelijk geval kan een werkzoekende zes maanden of zelfs langer in Nederland verblijven. </antwoord>
      <antwoord nummer="3">Tijdens het algemeen overleg met de vaste commissie voor Justitie over het gezinsherenigings- en gezinsvormingsbeleid op 10 september 1996 (Kamerstukken II, 1996–1997, 25 001, nr. 3) heb ik kenbaar gemaakt dat ik geneigd ben om voor EG onderdanen de leges voor een vergunning tot vestiging te verlagen, mits dit geen gat in de begroting slaat. Uit nader onderzoek blijkt echter dat hier meer na- dan voordelen aan verbonden zijn. De hoogte van de leges is niet in strijd met EG regelgeving. Verlaging van de leges heeft nadelige financiële gevolgen. Door de leges te verlagen wordt bovendien een onderscheid gemaakt tussen EG onderdanen en onderdanen uit andere landen. Omdat het EG recht hiertoe niet verplicht, is hiervoor geen rechtvaardiging te vinden, noch in het EG recht, noch in het Nederlandse recht. Door verlaging van de leges wordt bovendien de koppeling met de hoogte van de leges bij naturalisatie losgelaten. De termijn van drie maanden beschouw ik als een redelijke termijn in het licht van het hierboven genoemde arrest C-292/89 Antonissen, mede in aanmerking genomen het feit dat deze termijn slechts als uitgangstermijn dient. Dat wil zeggen dat de termijn van drie nog steeds werkzoekende is en reële kansen op een werkkring heeft. Hiermee wordt direct gevolg gegeven aan de uitspraak van het HvJ EG in de zaak C-292/89 Antonissen. Ook op dit punt noopt het EG recht derhalve niet tot het voorstellen van een wijziging. </antwoord>
      <antwoord nummer="4 en 5">Er wordt in wetgeving en uitvoering zeer zeker een onderscheid gemaakt tussen vreemdelingen binnen de Europese Unie en vreemdelingen van buiten de Europese Unie, waarbij voor EG onderdanen een gunstiger regeling geldt. Op basis van artikel 49 van de Vreemdelingenwet is in afdeling A van hoofdstuk VI van het Vreemdelingenbesluit een afwijkende regeling voor EG, EER en Benelux onderdanen opgenomen. Voor hen gelden gunstiger regels. Ook in het Voorschrift Vreemdelingen is onder andere ten aanzien van de hoogte van de te betalen leges een afzonderlijke regeling voor EG onderdanen opgenomen. Wat tenslotte de uitvoering betreft, voorziet de Vreemdelingencirculaire in aanwijzingen aan de ambtenaren belast met de uitvoering met de vreemdelingenwetgeving. In de Vreemdelingencirculaire is een apart hoofdstuk B4 opgenomen voor EG, EER en Benelux onderdanen. In het kader van de wijziging van de Vreemdelingenwet en de regelmatige aanpassing van de Vreemdelingencirculaire wordt de nodige aandacht besteed aan eventuele belemmeringen voor het verblijf van EG onderdanen in Nederland. Zo is de Vreemdelingencirculaire bijvoorbeeld naar aanleiding van het arrest C-292/89 Antonissen aangepast op het punt van de termijn gedurende welke werkzoekende EG onderdanen in Nederland mogen verblijven. Meer in zijn algemeenheid heb ik geconstateerd dat de ambtenaren belast met de uitvoering van de vreemdelingenwetgeving behoefte hebben aan een verduidelijking van de Vreemdelingencirculaire, met name omdat de betrokken materie zeer complex van aard is. Ik ben dan ook voornemens om hoofdstuk B4 van de Vreemdelingencirculaire te verduidelijken om de uitvoering van de vreemdelingenwetgeving te vergemakkelijken en beter recht te kunnen doen aan de bijzondere positie van EG en EER onderdanen. </antwoord>
      <noten afkomstig="antwoord"/>
   </antwoorden>
</kvr>
