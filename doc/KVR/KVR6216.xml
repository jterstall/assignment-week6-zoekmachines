<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de hoogte van omroepbijdragen en de kosten voor kabelaansluitingen voor studentenhuizen, groepswoningen e.d. (Ingezonden 4 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6216
</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Kabelnetten Omroepbijdragen</item>
         <item attribuut="Vindplaats">Kamervragen met antwoord 1997-1998, nr. 464, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-12-04</item>
         <item attribuut="Document-id">KVR6216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="947" allpagenumbers="947 948" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6216" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="464" onderwerp="" indiendatum="1997-12-4">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-12-22">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Onderneemt de Dienst Omroepbijdragen sinds enige tijd gericht actie om bij studentenhuizen de afzonderlijke studenten aan te slaan voor een omroepbijdrage? </vraag>
      <vraag nummer="2">Sloot de Dienst Omroepbijdragen in het verleden collectieve contracten af met woningcorporaties en stichtingen voor studentenhuisvesting, op basis waarvan studenten tegen aanzienlijk lagere kosten voor de buis konden zitten? </vraag>
      <vraag nummer="3">Is deze gewijzigde opstelling van de dienst het gevolg van een aanwijzing van de staatssecretaris van OCW, of louter gebaseerd op zijn eigen taakopvatting? </vraag>
      <vraag nummer="4">Bent u van mening dat de woonsituatie van studenten, maar ook van anderen die buiten gezinsverband een gemeenschappelijke huishouding voeren (o.m. woongroepen, begeleid wonen e.d.), voldoet aan de criteria voor het begrip «gezin», zoals omschreven in artikel 114, lid 4a, van de Mediawet? </vraag>
      <vraag nummer="5">Zo neen, wat zijn de argumenten om genoemde groepen voor de omroepbijdrage als zelfstandig huishouden te beschouwen, terwijl er bijvoorbeeld voor de bepaling van de hoogte van studiebeurs of uitkering, huursubsidie e.d. impliciet of expliciet van uitgegaan wordt dat er sprake is van onzelfstandige huishoudens? </vraag>
      <vraag nummer="6">Zo neen, bent u bereid de definitie van het begrip «gezin» in de Mediawet zodanig te herzien, dat groepen van maximaal vier personen, die een gemeenschappelijke huishouding voeren, gelijk gesteld worden aan een gezin? </vraag>
      <vraag nummer="7">Huldigt ook een aantal leden van de VECAI – onder meer in Delft – sinds kort het standpunt dat in studentenhuizen per kamer het volle tarief betaald dient te worden? </vraag>
      <vraag nummer="8">Zo ja: – is dit wettelijk toegestaan? – vindt u het acceptabel dat commerciële ondernemingen, die een monopolie bezitten, zelf dergelijke wijzigingen in de tariefstructuur doorvoeren? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De Dienst Omroepbijdragen (DOB) controleert overal waar geen registratie aanwezig is. Hierbij worden ook de studentenhuizen meegenomen. Er is echter geen sprake van een gerichte controle bij studentenhuizen, deze worden meegenomen bij de reguliere opsporingsacties. </antwoord>
      <antwoord nummer="2">Uit cijfers van de DOB is in het verleden gebleken dat 1 op de 4 studenten woonachtig in een complex dat wordt beheerd door een Stichting Studentenhuisvesting (SSH), beschikt over een ontvanginrichting. De SSH’s dragen dan ook voor een kwart van hun woningbestand omroepbijdrage af. Hoe deze afdracht verrekend wordt met de bewoners is ter nadere regeling van verhuurder en huurders. Er worden nadrukkelijk geen speciale kortingen voor studenten gehanteerd. </antwoord>
      <antwoord nummer="3">Zoals uit bovenstaande valt te concluderen is er geen sprake van een gewijzigde opstelling van de DOB. </antwoord>
      <antwoord nummer="4">Het begrip «gezin» uit artikel 114 van de Mediawet kan niet dermate ruim worden uitgelegd dat daaronder ook studenten en anderen vallen die buiten gezinsverband een gemeenschappelijke huishouding voeren. Er is dan weliswaar een gemeenschappelijke vorm van voorziening in huisvesting en voeding aanwezig, doch de relatie berust op een duidelijke «commerciële basis». </antwoord>
      <antwoord nummer="5">Sinds de inwerkingtreding van de Mediawet op 1 januari 1988 wordt volgens art. 114, lid 4 onder «gezin» mede begrepen duurzaam samenwonenden, die een gemeenschappelijke huishouding voeren. Het begrip gezin wordt dus overeenkomstig moderne wetgeving omschreven zodat het niet alleen beperkt is tot echtgenoten. Ook ongehuwden die gezamenlijk voorzien in huisvesting en elkaars verzorging, vallen onder het begrip gezin. Dit sluit aan bij de moderne regelgeving op het terrein van bijvoorbeeld ziektekosten (AWBZ) en inkomsten- en loonbelasting. Uit de belastingwetgeving valt bijvoorbeeld op te maken dat ook bij kamerverhuur, verblijf in pension, bejaardentehuis of verpleegtehuis sprake is van het voor zich alleen voeren van een huishouding. De relatie berust op een duidelijk commerciële basis. Er wordt namelijk een reële prijs betaald voor huisvesting en voeding. Indien er sprake is van een dergelijke basis dan kan de DOB zonder nader onderzoek aannemen dat deze samenwonenden niet vallen onder het begrip gezin als bedoeld in artikel 114 van de Mediawet. Zou de DOB zich bezig moeten gaan houden met de aard van de onderlinge relatie van een dergelijke huishouding dan zou dat een inbreuk op de persoonlijke levenssfeer van betrokkenen kunnen opleveren. Overigens kan de Nationale ombudsman in een uitspraak in een kwestie die inderdaad een studentenflat betrof, de opvatting van de minister van OCenW geheel volgen. </antwoord>
      <antwoord nummer="6">Gelet op het bovenstaande acht ik wijziging van de Mediawet niet aan de orde. </antwoord>
      <antwoord nummer="7">Er heeft zich geen wijziging voorgedaan in het beleid ten opzichte van de kabeltarieven voor studentenhuizen in Delft. Met de verhuurder worden contracten afgesloten voor collectieve levering van de kabelaansluitingen. De tarieven hiervoor worden door de verhuurder doorberekend aan de kamerbewoners, die op deze wijze goedkoper uit zijn dan wanneer zij elk individueel een kabelabonnement zouden moeten nemen. </antwoord>
      <antwoord nummer="8">Kabelexploitanten bepalen zelf, in sommige gevallen in overleg met de betreffende gemeenten, de tarieven. Mocht er sprake zijn van misbruik van een eventuele monopoliepositie, dan kan hierover een klacht worden ingediend bij de Nederlandse Mededingingsautoriteit (NMA), die zal dan beoordelen of een en ander in strijd is met de mededingingswetgeving. </antwoord>
      <noten afkomstig="antwoord"/>
   </antwoorden>
</kvr>
