<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Volkshuisvesting, Ruimtelijke Ordening en Milieubeheer over de salarissen van corporatiedirecteuren. (Ingezonden 23 augustus 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23967
</item>
         <item attribuut="Inhoud">Vragen naar aanleiding van berichten dat veel directeuren van woningbouwcorporaties inmiddels salarissen van bijna drie ton zouden verdienen, ver boven dat van de minister-president, maar ook boven het door de branchevereniging Aedes aanbevolen maximale salaris. Waarom negeren veel corporaties de 'transparantierichtlijn' met betrekking tot de beloning van directeur-bestuurders van Aedes? Indiener heeft twijfels over het beleid om het maatschappelijk functioneren van corporaties primair over te laten aan het intern toezicht.</item>
         <item attribuut="Rubriek">Inkomen en rechtspositie (Inkomens) Volkshuisvesting (Huurwoningen)</item>
         <item attribuut="Trefwoorden">Inkomens Woningbouwverenigingen</item>
         <item attribuut="Vindplaats">Kamervragen met antwoord 2005-2006, nr. 64, Tweede Kamer</item>
         <item attribuut="Vraagnr_bij_indiening">2040520030</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-09-27</item>
         <item attribuut="Datum_indiening">2005-08-23</item>
         <item attribuut="Document-id">KVR23967</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="143" allpagenumbers="143 144" vetnummer="2040520030" code="0506tkkvr64" lopendefooter="Tweede Kamer, vergaderjaar 2005–2006, Aanhangsel" filenaam="KVR23967" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="64" onderwerp="" indiendatum="2005-08-23">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-09-27">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Hebt u kennisgenomen van het feit <voetnoot nummer="1"/>dat een groot aantal corporatiedirecteuren inmiddels salarissen verdient die niet alleen ver uitgaan boven dat van de minister-president, maar ook boven het door de branchevereniging aanbevolen maximale salaris? <voetnoot nummer="2"/>
      </vraag>
      <vraag nummer="2">Hebt u kennisgenomen van het feit dat een groot deel van de corporaties zich niet stoort aan de transparantierichtlijn van brancheorganisatie Aedes met betrekking tot de beloning van directeur-bestuurders? </vraag>
      <vraag nummer="3">Hoe verhouden deze feiten zich tot uw beleid om het toezicht op het maatschappelijk functioneren van corporaties primair over te laten aan het intern toezicht, te weten een Raad van Commissarissen c.q. Raad van toezicht die grotendeels door de corporatie zelf wordt samengesteld? </vraag>
      <vraag nummer="4">Ziet u mogelijkheden en bent u bereid om op korte termijn – in aanvulling op het wetsvoorstel van uw collega van Binnenlandse Zaken en Koninkrijksrelaties inzake de publicatieplicht van topsalarissen – met regelgeving te komen die paal en perk stelt aan buitensporige beloning van de corporatiebestuurders? </vraag>
      <noten afkomstig="vraag">
         <noot nummer="1" datum="2005-08-19" bron="de Volkskrant" titel="Top woningbouw krijgt bijna drie ton">de Volkskrant, 19 augustus 2005: «Top woningbouw krijgt bijna drie ton»</noot>
         <noot nummer="2">Advies commissie Izeboud</noot>
      </noten>
   </vragen>
   <antwoorden aantal="4">
      <antwoord nummer="1">Uit de cijfers die De Volkskrant in zijn salarisoverzicht hanteert komt het beeld naar voren dat de salarissen van een aantal directeuren de bedoelde grenzen mogelijk inderdaad overschrijden. Een aantal nuanceringen acht ik hierbij op zijn plaats. Zo vormt het op advies van de Commissie Izeboud door Aedes aanbevolen maximale salarisbedrag voor directeur-bestuurders geen absolute beloningsgrens. De op functiezwaarte en feitelijke prestaties gebaseerde beloningssystematiek van Aedes biedt corporaties de ruimte dit bedrag te overstijgen, zij het dat zij een besluit hiertoe terdege moeten motiveren. De Commissie Izeboud heeft hiertoe het «pas toe of leg uit»-principe van de Commissie Tabaksblat gevolgd. Uit gegevens van de corporaties die recent hebben deelgenomen aan een onderzoek van de minister van Binnenlandse Zaken en Koninkrijksrelaties naar inkomensontwikkelingen in de (semi)publieke sectoren en bij woningcorporaties (ca. 50% van alle woningcorporaties heeft deelgenomen) zou overigens kunnen worden opgetekend dat het aantal corporaties dat in de praktijk gebruik maakt van de geboden ruimte relatief beperkt is. De resultaten van dit onderzoek zullen u zeer binnenkort worden aangeboden. Het kabinetsvoornemen om meer transparantie t.a.v. topbeloningen in (semi)publieke sectoren en bij woningcorporaties te bewerkstelligen, zal het gemiddeld jaarsalaris van de ministers als grens kennen. Boven deze grens moeten ook woningcorporaties hun beloningen openbaar maken. Het betreffende wetsvoorstel is inmiddels aan uw Kamer aangeboden. </antwoord>
      <antwoord nummer="2">Uitgaande van de door De Volkskrant gepresenteerde gegevens lijkt deze transparantierichtlijn bij de betrokken woningcorporaties nog niet over de volle breedte te worden gevolgd. Diezelfde gegevens duiden tegelijkertijd op een verbetering ten opzichte van het jaar 2003. Overigens vormt zich ook op basis van een quick scan van de jaarverslagen over het jaar 2004 van de woningcorporaties het beeld dat slechts een beperkt aantal woningcorporaties volledige openheid betracht over de beloning van individuele directeuren. Hierbij zij opgemerkt dat een deel van de woningcorporaties (kleine woningcorporaties) een vrijwilligersbestuur kent. Ook zijn rechtspersonen zoals woningcorporaties op grond van artikel 383, 1e lid van boek 2 van het BW niet gehouden tot personen herleidbare gegevens over de beloning te publiceren. Het is mijn inzet maximale transparantie ten aanzien van de beloningen te bereiken. Wat betreft de beloningen die het niveau van het gemiddelde ministerssalaris overstijgen zal dit bij inwerkingtreding van de in het antwoord op vraag 1 genoemde wetgeving verplicht zijn. Ik zal de sector oproepen om ook ten aanzien van de beloningen van de overige directeur-bestuurders eenzelfde openheid te hanteren. Aedes onderschrijft deze openheid ook voor haar leden. </antwoord>
      <antwoord nummer="3">Ik blijf van mening dat het oordeel over de hoogte van individuele beloningen primair aan het intern toezicht is. Het intern toezicht moet de afweging maken welk salarisniveau, gegeven de lokale opgaven, maar vooral de gerealiseerde prestaties, geëigend is. Uiteraard moet het uitgangspunt zijn voor het intern toezicht, dat het maatschappelijk kapitaal van de corporaties in de eerste plaats voor maatschappelijke prestaties bestemd is en dat een gematigd salarisniveau daarom op zijn plaats is. Ik verwacht van de Raden van Toezicht dat zij zich ter zake professioneel en onafhankelijk opstellen. Het onderzoek dat ik recent naar het functioneren van het intern toezicht deed, laat in dat opzicht ook een kwaliteitsverbetering zien. Zo heeft bijvoorbeeld coöptatie bij werving van nieuwe toezichthouders veelal plaats gemaakt voor een open wervingsproces. Dit neemt niet weg dat ik verdere professionalisering nodig vind. Ik ondersteun daarom de Vereniging van Toezichthouders in Woningcorporaties (VTW) bij haar activiteiten om deze professionalisering verder te bevorderen. Ook met de sector zelf zal ik daarover het debat aangaan. </antwoord>
      <antwoord nummer="4">Zoals ik in het antwoord op de vorige vraag al aangaf, zal ik uitdrukkelijk het debat aangaan met de sector over de salarisniveaus die voor deze maatschappelijke ondernemers nog gepast kunnen worden geacht. Waar deze het niveau van het gemiddelde ministerssalaris overschrijden, acht ik matiging op zijn plaats. De effectuering daarvan is echter een primaire verantwoordelijkheid van het intern toezicht. Met de VTW zal ik nagaan of nadere acties op dat punt nodig zijn. Aangezien de sector er nog niet in slaagt volledige openheid over beloningen van de directeur-bestuurders te realiseren, heb ik besloten om in ieder geval voor de openbaarmaking van de beloningen boven het niveau van het gemiddeld ministerssalaris, aansluiting te zoeken bij de wetgeving die minister Remkes op dit punt voorbereidt. Ik verwacht van de sector dat zij zelf een verdergaande transparantie bewerkstelligen en zal hen daartoe blijven oproepen. Pas indien mocht blijken dat langs deze weg geen optimale transparantie kan worden gegarandeerd, zal ik bezien welk ander instrumentarium hiervoor inzetbaar is. </antwoord>
      <noten afkomstig="antwoord"/>
   </antwoorden>
</kvr>
