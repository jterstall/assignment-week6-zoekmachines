<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over het Koninklijk Besluit Uitvoeringsbesluit belastingen van rechtsverkeer. (Ingezonden 7 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3339
</item>
         <item attribuut="Rubriek">Belastingen (Belastingrecht)</item>
         <item attribuut="Trefwoorden">Belastingrechtspraak</item>
         <item attribuut="Vindplaats">Kamervragen met antwoord 1995-1996, nr. 1375, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1996-06-26</item>
         <item attribuut="Datum_indiening">1996-06-07</item>
         <item attribuut="Document-id">KVR3339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2795" allpagenumbers="2795 2796" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1375" onderwerp="" indiendatum="1996-06-7">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1996-06-26">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de gevolgen van de voorwaarden vastgelegd in het Koninklijk Besluit Uitvoeringsbesluit belastingen van rechtsverkeer, 27 februari 1996 (Stb. 1996, 144) voor andere belastingwetten? </vraag>
      <vraag nummer="2">Waarom is de vrijstelling van art.15 lid 1 letter e van de wet op de belastingen van rechtsverkeer in geval van inbreng van een door een natuurlijk rechtspersoon gedreven onderneming in een NV of BV beperkt tot die situatie dat voor de inbrenger de tegenprestatie in principe voor meer dan 90% uit aandelen in die NV of BV bestaat? </vraag>
      <vraag nummer="3">Waarom is de voorwaarde uit vraag 2 niet van toepassing als het om een zogenaamde «geruisloze» inbreng op de voet van art. 18 van de wet op de inkomstenbelasting gaat, terwijl in gevallen van een niet geruisloze inbreng de overgang naar een BV of NV wordt bemoeilijkt? </vraag>
      <vraag nummer="4">Is het mogelijk, dat de (nieuwe) voorwaarden hierdoor in strijd komen met het uitgangspunt dat de fiscale regelgeving zo min mogelijk beletsels moet vormen om de meest wenselijke rechtsvorm te kiezen? </vraag>
      <vraag nummer="5">Waarom is niet voor «lopende zaken» de mogelijkheid geboden de voorgenomen oprichting van en inbreng in een BV nog op de voet van de oude regelgeving te doen plaatsvinden, terwijl dit nu onmogelijk gemaakt wordt door onmiddellijke ingang van de wijzigingen zonder enige vorm van vooraankondiging? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Wanneer een onderneming wordt verkocht, is er geen reden een vrijstelling te verlenen voor de overdrachtsbelasting. Ook een handeling die in wezen een verkoop is, maar wordt vermomd als inbreng, behoeft geen faciliteit. Bij het formuleren van de voorwaarden voor de toepassing van de vrijstelling van overdrachtsbelasting bij omzetting van een door een natuurlijk persoon gedreven onderneming in een NV of BV heb ik daarmee rekening gehouden. Voor de toepassing van de vrijstelling van overdrachtsbelasting bij omzetting van een onderneming in een NV of BV wordt daarom de voorwaarde gesteld dat tegenover de inbreng aandelen moeten worden uitgegeven en dat ten hoogste 10 percent in geld mag worden betaald. Dit 10% crediteringspercentage is gelijk aan het crediteringspercentage dat is toegestaan bij de fusie- en reorganisatiefaciliteit in de kapitaalsbelasting, bij welke regeling op dit punt is aangesloten. </antwoord>
      <antwoord nummer="3">Bij de geruisloze omzetting op de voet van artikel 18 van de Wet op de inkomstenbelasting 1964 (hierna: de wet) dient te worden voldaan aan de standaardvoorwaarden (Resolutie van 9 september 1991, Stcrt. 180) die gelden bij de toepassing van dat artikel. Deze standaardvoorwaarden geven regels met betrekking tot de voortzetting van de onderneming en de vervreemding van aandelen terwijl ze ook een crediteringsmaximum bevatten. Het voldoen aan het complex van die voorwaarden acht ik van een dusdanig belang, dat wanneer in het geval waarin bij een geruisloze omzetting op de voet van artikel 18 van de wet het bedrag dat als creditering wordt toegestaan, hoger uitvalt dan het in artikel 5, tweede lid, van het Uitvoeringsbesluit belastingen van rechtsverkeer genoemde 10%-criterium, dat bedrag in de plaats kan komen van het bedrag van de 10%-creditering. Ik ben tot de conclusie gekomen dat de toepassing van de maximale creditering van 10% verruimd kan worden in het geval waarin een ondernemer zijn onderneming ruisend omzet in een NV of BV en hij via het aandelenbezit eigenaar blijft van de onderneming en daarnaast een stamrecht bedingt bij de NV of BV. Ik ben daarom voornemens het Uitvoeringsbesluit belastingen van rechtsverkeer op dit punt aan te passen. Daaraan voorafgaand zal ik op korte termijn een besluit doen uitgaan. In dat besluit zal worden goedgekeurd dat de waarde van een stamrecht dat bedongen wordt bij de omgezette onderneming met toepassing van artikel 45a, vijfde lid van de Wet op de inkomstenbelasting 1964, tot maximaal het bedrag dat op de voet van datzelfde artikellid in aanmerking mag worden genomen als premie voor lijfrenten, in de plaats kan komen van de 10%-creditering. </antwoord>
      <antwoord nummer="4">Gezien het onder 2 en 3 gestelde ben ik van mening dat aan het uitgangspunt dat de fiscale regelgeving zo min mogelijk beletsels moet vormen om de meest wenselijke rechtsvorm te kiezen, recht wordt gedaan. </antwoord>
      <antwoord nummer="5" voetnoot="1">Inderdaad kunnen zich door de nieuwe regelgeving situaties voordoen waarin een omzetting onder de vo´o´r de wetswijziging geldende regelgeving zou zijn vrijgesteld, terwijl die omzetting onder de thans geldende regelgeving niet is vrijgesteld. Ik heb dat onderkend en daarom is voorzien in een overgangsregeling in de inwerkingtredingsbepaling van het koninklijk besluit tot wijziging van het Uitvoeringsbesluit belastingen van rechtsverkeer (Stb. 144). Bij bijgevoegd besluit van de Staatssecretaris van Financie¨n van 3 mei 1996, nr. VB96/1226 <voetnoot nummer="1"/>is de overgangsregeling voor omzettingen nader verduidelijkt en uitgebreid. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
