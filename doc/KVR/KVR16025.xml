<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over het Meldpunt Kinderporno op het internet. (Ingezonden 18 juni 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16025
</item>
         <item attribuut="Inhoud">Vragen naar aanleiding van het bericht van het Meldpunt Kinderporno dat de huidige capaciteit aan mensen en technische middelen bij de politie, onvoldoende zijn om het aantal aangiftes over kindermisbruik te behandelen.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Computernetwerken Jeugdigen Opsporingen Zedendelicten</item>
         <item attribuut="Vindplaats">Kamervragen met antwoord 2001-2002, nr. 1461, Tweede Kamer</item>
         <item attribuut="Vraagnr_bij_indiening">2010211550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-07-24</item>
         <item attribuut="Datum_indiening">2002-06-18</item>
         <item attribuut="Document-id">KVR16025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3103" allpagenumbers="3103 3104" vetnummer="2010211550" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16025" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1461" onderwerp="" indiendatum="2002-06-18">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-07-24">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht van het Meldpunt Kinderporno op internet dat de huidige capaciteit, mensen en technische middelen bij de politie, niet voldoende is om het aantal aangiftes over kindermisbruik te behandelen? <voetnoot nummer="1"/>
      </vraag>
      <vraag nummer="2">Klopt het dat het aantal aangiftes van verspreiding van kinderporno waarbij mogelijk (meerdere) mensen zijn betrokken, momenteel oploopt tot drie per dag? Zo ja, kunt u een overzicht geven van de huidige stand van zaken m.b.t. aangiftes? </vraag>
      <vraag nummer="3">Klopt het dat de politie nauwelijks toekomt aan het verifiëren en onderzoeken van aangiftes door het Meldpunt Kinderporno van strafbare feiten conform art. 240b van het Wetboek van Strafrecht? Zo ja, waarom niet? </vraag>
      <vraag nummer="4" voetnoot="2">Hoe verhouden deze gegevens zich tot uw antwoord op eerdere schriftelijke vragen <voetnoot nummer="2"/>waarin u stelt dat de politie over voldoende middelen beschikt om kinderpornografie gericht aan te pakken? </vraag>
      <vraag nummer="5">Bent u het eens met de stelling dat seksueel misbruik van kinderen een ernstige schending van de kinderrechten is en dat de overheid er alles aan moet doen om alle vormen hiervan te bestrijden? Zo ja, hoe gaat u ervoor zorgen dat de capaciteit van politie en justitie op voldoende niveau gebracht wordt om een effectieve aanpak van kinderporno te garanderen? </vraag>
      <noten afkomstig="vraag">
         <noot nummer="1">www.meldpuntkinderporno.nl</noot>
         <noot nummer="2" documenttype="Kamervragen" documentnummer="532" documentjaargang="2001-2002">Aanhangsel Handelingen, nr. 532, vergaderjaar 2001–2002.</noot>
      </noten>
   </vragen>
   <antwoorden aantal="3">
      <antwoord nummer="1">Neen, dit bericht klopt niet. Hoewel de organisatorische inbedding niet in elk regiokorps gelijk is, heeft ieder korps een afdeling of team dat zich met zedenzaken bezighoudt. Kinderporno-onderzoeken worden veelal verricht naast andere onderzoeken op zedengebied. Voor de behandeling van kinderpornozaken heeft de politie de beschikking over technische middelen waarmee tijdens het opsporingsonderzoek aangetroffen beeldmateriaal kan worden onderzocht. In voorkomende gevallen en op aanvraag wordt bij het veiligstellen van gegevens in computers ondersteuning verleend door de bureaus digitale expertise, waarvan er verspreid over Nederland een zestal functioneren ten behoeve van de eigen regio en omliggende regio’s. Ook door het Korps landelijke politiediensten (KLPD) wordt voor het vaststellen van strafbare kinderpornografie en ten behoeve van vergelijking met de landelijke database, ondersteuning verleend aan de onderzoeken in de regio’s, o.a. door het onderzoeken van in beslag genomen materiaal. In 2002 werden tot en met juni door de expert van het project kinderporno van het KLPD in totaal 55 expertise processen-verbaal opgemaakt, terwijl er nog 11 in voorbereiding zijn. In 2001 bedroeg dat aantal 82. Steeds meer onderzoeken worden gedaan naar netwerken van producenten, verspreiders en consumenten van kinderpornografie. In dit verband is vermeldenswaard dat Nederland in de afgelopen periode betrokken is geweest bij vijf verschillende, door Europol en Interpol gecoördineerde, internationale acties. </antwoord>
      <antwoord nummer="2 en 3">Neen, ook deze berichten kloppen niet. Het Meldpunt kinderporno, hetwelk is opgezet op basis van particulier initiatief, ontvangt jaarlijks enige duizenden meldingen van internetgebruikers. Inhoudelijk worden al deze meldingen door medewerkers bekeken op strafbaarheid. Hierbij wordt in eerste instantie vastgesteld of het naar het oordeel van het Meldpunt werkelijk gaat om kinderpornografie en binnen welke omgeving van het Internet het materiaal is aangetroffen (websites, nieuwsgroepen, e-mail, ICQ etc.). Bovendien wordt, voor zover dit mogelijk is, de betrokkenheid van personen uit Nederland vastgesteld. Na filtering en selectie door het Meldpunt komen vervolgens een beperkt aantal meldingen in aanmerking voor doorgifte aan de dienst Nationale Recherche Informatie van het KLPD. In 2002 werden tot en met juni 82 meldingen/aangiften van het Meldpunt kinderporno ontvangen. Deze meldingen worden vervolgens door het KLPD nader bekeken met het oogmerk te bezien of de melding onderzoekswaardig kan worden gemaakt. Daarbij wordt de Aanwijzing kinderpornografie van het College van procureurs-generaal gehanteerd voor wat betreft de prioriteit (nieuw materiaal heeft prioriteit boven oud materiaal, eveneens wordt prioriteit gegeven aan zaken waarbij productie (huisvlijt), ruime verspreiding, commerciële aspecten en eventueel seksuele handelingen een rol spelen). Overleg met het Landelijk Parket vindt plaats met het oog op het verkrijgen van naam-, adres- en woonplaatsgegevens (NAW-gegevens) van de internetproviders, zo nodig in het buitenland door middel van een rechtshulpverzoek. Vervolgens wordt bepaald aan welk regiokorps het onderzoek kan worden overgedragen. Criteria voor overdracht zijn de aanwezigheid van strafbare kinderpornografie conform artikel 240b van het Wetboek van Strafrecht en voldoende informatie die is te herleiden tot personen/verdachten in Nederland. Het is vervolgens aan het regiokorps om het opsporingsonderzoek naar de dader(s) in te stellen en uiteindelijk proces-verbaal op te maken. Van de 82 meldingen/aangiften die dit jaar van het Meldpunt zijn ontvangen, kwamen er 25 in aanmerking voor nader voorbereidend onderzoek binnen het KLPD. Van deze 25 zaken zijn er 12 overgedragen ten behoeve van opsporingsonderzoek in de regio en 13 zaken worden verder voorbereid voor overdracht. Er is derhalve geen sprake van dat er geen vervolg zou zijn gegeven aan meldingen van het Meldpunt. </antwoord>
      <antwoord nummer="4 en 5">In mijn antwoord op de vorige vragen heb ik uiteengezet hoe een melding van een internetgebruiker zijn weg vindt via het Meldpunt kinderporno naar de politie, wat de criteria zijn op basis waarvan een zaak uiteindelijk in onderzoek wordt genomen, welke middelen de politie daarbij ten dienste staan en wat de rol van het Meldpunt in dit proces is. Tevens heb ik aangegeven tot welke resultaten dit alles in het afgelopen halfjaar heeft geleid. Er is naar mijn mening dan ook geen grond voor de stelling dat de politie in haar taakuitvoering op dit terrein tekort zou schieten. Uiteraard zijn er nog wel de nodige aandachtspunten waar het de bestrijding van kinderpornografie op het internet betreft. Ik wijs daarbij bijvoorbeeld op het gegeven dat daders van de verspreiding van kinderpornografie steeds nieuwere technieken gebruiken, waarbij zij in toenemende mate pogen hun identiteit af te schermen. Voor de politie en de technische onderzoekers betekent dit dat ook steeds nieuwe technieken en middelen nodig zijn om het materiaal te onderzoeken en bewijzen te verzamelen. Binnen de politie wordt momenteel onderzocht op welke wijze de onderlinge samenwerking kan worden geïntensiveerd, moderne opsporingsmethodieken kunnen worden ingezet en de noodzakelijke maar zeer kostbare technische middelen door gemeenschappelijk gebruik optimaal kunnen worden ingezet. Ik zal de Kamer over de uitkomsten hiervan te gelegener tijd informeren. </antwoord>
      <noten afkomstig="antwoord"/>
   </antwoorden>
</kvr>
