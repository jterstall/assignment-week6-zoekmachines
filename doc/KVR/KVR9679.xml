<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Onderwijs, Cultuur en Wetenschappen over de kwaliteit van eindexamenopgaven. (Ingezonden 2 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9679
</item>
         <item attribuut="Inhoud">Vragen naar aanleiding van het bericht 'Heertje ontdekt cruciale fouten in eindexamen economie VWO' in de Volkskrant van 31 mei 1999.</item>
         <item attribuut="Rubriek">Voortgezet onderwijs (Examens) Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Examens Kwaliteit van het voortgezet onderwijs Vwo</item>
         <item attribuut="Vindplaats">Kamervragen met antwoord 1998-1999, nr. 1655, Tweede Kamer</item>
         <item attribuut="Vraagnr_bij_indiening">2989913850</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-06-29</item>
         <item attribuut="Datum_indiening">1999-06-02</item>
         <item attribuut="Document-id">KVR9679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3315" allpagenumbers="3315 3316" vetnummer="2989913850" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9679" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1655" onderwerp="" indiendatum="1999-06-2">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-06-29">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht «Heertje ontdekt cruciale fouten in eindexamen economie VWO»? <voetnoot nummer="1"/>Zijn de genoemde feiten waar? </vraag>
      <vraag nummer="2">Hoe is de kwaliteitscontrole van eindexamenopgaven geregeld? </vraag>
      <vraag nummer="3">Hoeveel fouten in eindexamenopgaven zijn afgelopen jaren na het daadwerkelijke gebruik voor een examen ontdekt? </vraag>
      <vraag nummer="4">Hoe is het mogelijk dat ondanks de bestaande kwaliteitscontrole in één examen maar liefst vier fouten ontdekt worden? Is dit aanleiding voor verbeteringen van de kwaliteitscontrole? </vraag>
      <noten afkomstig="vraag">
         <noot nummer="1" datum="1999-05-31" bron="Volkskrant">Volkskrant, 31 mei 1999</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis genomen van dit bericht. Het commentaar van prof. Heertje heeft op één punt geleid tot een aanpassing van het correctiemodel. Dat is aan de scholen meegedeeld. Er is geen sprake van «cruciale fouten» in het centraal examen economie I vwo. Ter toelichting kan het volgende worden opgemerkt: – vakinhoudelijk: de opmerkingen van prof. Heertje gaan voor een groot deel uit van een vakwetenschappelijk niveau dat voor het schoolvak niet relevant is (een schoolvak is altijd een vereenvoudiging, de leerling werkt binnen die vereenvoudigde kaders); – toetstechnisch: de hypothese van prof. Heertje dat opgaven juist door goede leerlingen moeilijk te maken zouden zijn door de veronderstelde fouten wordt weersproken door de toetstechnische analyse van de gemaakte examens; – vakwetenschappelijk: vier geconsulteerde hoogleraren in de economische wetenschappen deelden op vakwetenschappelijke gronden de kritiek van prof. Heertje niet. Ik acht het onzorgvuldig om de mening van één – weliswaar prominente – deskundige in een ingewikkelde vakinhoudelijke discussie te presenteren als een feit («ontdekking») zoals in de geciteerde kop uit de Volkskrant gebeurt. De CEVO (de commissie die de opgaven voor de centrale examens vaststelt) of andere deskundigen worden in het bericht niet aan het woord gelaten. </antwoord>
      <antwoord nummer="2">Voor de handhaving van de kwaliteit van de centrale examens worden onder andere de volgende instrumenten ingezet. – Opgaven worden geproduceerd door het Cito in samenwerking met docenten. Hiermee is continuïteit van deskundigheid en inbreng van praktijkervaring uit het onderwijs gegarandeerd. – Het Cito hanteert bij steeds meer vakken een statistisch systeem om de moeilijkheidsgraad van de examens over de jaren heen te vergelijken (equivalering). – Opgaven worden door de CEVO vastgesteld. De CEVO heeft daarvoor vele vakdeskundigen in dienst uit het voortgezet onderwijs en uit de wereld van de lerarenopleidingen en de universiteiten. – Voorafgaand aan de vaststelling worden de opgaven gescreend door externe deskundigen. – Na vaststelling en drukken van de examenopgaven worden ze een paar maanden voor de afname nog een keer gescreend. Als er dan fouten aan het licht komen worden die rechtgetrokken met behulp van errata. – Na afloop van de examens verzamelt het Cito voor de CEVO de eerste examenresultaten. Deze kunnen aanwijzingen opleveren over tekortkomingen in opgaven of correctievoorschriften. – Tevens verzamelt de CEVO alle commentaren en weegt die om mankementen op te sporen. – In een enkel geval maakt de CEVO aan alle scholen bekend dat het correctievoorschrift gewijzigd moet worden toegepast om kandidaten geen hinder te laten ondervinden van onvolkomenheden. – Ten slotte stelt de CEVO, aan de hand van de gegevens van de equivalering, de door het Cito verzamelde examenresultaten en de commentaren vast welke totaalscore welk cijfer oplevert. Hiermee zijn onvolkomenheden nog recht te trekken. </antwoord>
      <antwoord nummer="3">Gezien het vaak complexe karakter van de vakinhoudelijke discussies geeft het spreken van «fouten» een verkeerde indruk: zie het onderhavige geval. In 1996 bleken er 6, in 1997 3 en in 1998 4 correcties achteraf nodig. Dit op een totaal van meerdere duizenden examenvragen elk jaar. </antwoord>
      <antwoord nummer="4">Zie het antwoord op vraag 1. Ik voeg hieraan toe dat bij de uiteindelijke normering de CEVO 0,3 punt heeft toegevoegd aan het door de kandidaten behaalde cijfer. Dit niet vanwege de veronderstelde «fouten», maar omdat uit de evaluatie (zie het antwoord op vraag 2) bleek dat het examen wat te lang was. Een en ander is geschied geheel binnen de normale procedure. </antwoord>
      <noten afkomstig="antwoord"/>
   </antwoorden>
</kvr>
