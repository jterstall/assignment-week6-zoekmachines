<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Justitie over de mensenrechten in Surinaamse gevangenissen. (Ingezonden 22 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17343
</item>
         <item attribuut="Inhoud">Vragen over mensonterende omstandigheden in Surinaamse gevangenissen, en de toestand van Nederlandse gedetineerden die zich aldaar bevinden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Grondrechten)</item>
         <item attribuut="Trefwoorden">Gedetineerden Mensenrechten Suriname</item>
         <item attribuut="Vindplaats">Kamervragen met antwoord 2002-2003, nr. 903, Tweede Kamer</item>
         <item attribuut="Vraagnr_bij_indiening">2020303560</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-03-12</item>
         <item attribuut="Datum_indiening">2002-11-22</item>
         <item attribuut="Document-id">KVR17343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1889" allpagenumbers="1889 1890" vetnummer="2020303560" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17343" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="903" onderwerp="" indiendatum="2002-11-22">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="12 maart 2003), zie ook Aanhangsel Handelingen nr. 514, vergaderjaar 2002–2003">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de televisieuitzending van «Stem van Nederland» waarin aandacht is besteed aan de mensonterende omstandigheden in Surinaamse gevangenissen? <voetnoot nummer="1"/>
      </vraag>
      <vraag nummer="2">Kunt u aangeven hoeveel gevangenen met de Nederlandse nationaliteit in Suriname zijn gedetineerd? </vraag>
      <vraag nummer="3">Hoe beoordeelt u de omstandigheden waarin deze Nederlandse gedetineerden verkeren? </vraag>
      <vraag nummer="4">Bent u bereid zich in te zetten voor een verbetering van de verblijfsomstandigheden in de Surinaamse gevangenissen? Zo ja, hoe? </vraag>
      <vraag nummer="5">Deelt u de mening dat de mensonterende omstandigheden in Surinaamse gevangenissen Nederland ertoe nopen op korte termijn een overnameovereenkomst tot stand te brengen, waardoor de tenuitvoerlegging van Surinaamse vervolgingen en veroordelingen in Nederland geëffectueerd worden? </vraag>
      <vraag nummer="6">Onderhandelt u met de Surinaamse autoriteiten over een overnameovereenkomst van Nederlandse gedetineerden in Surinaamse gevangenissen, zoals die nu bijvoorbeeld met Marokko gesloten is? Zo ja, in welk stadium verkeren deze onderhandelingen? Onder welke voorwaarden bent u voornemens in te stemmen met een overnameovereenkomst met Suriname? Zo nee, waarom is er na de normalisatie van de betrekkingen tussen Nederland en Suriname geen begin gemaakt met de onderhandelingen over een overnameovereenkomst van in Suriname gedetineerde Nederlanders? </vraag>
      <noten afkomstig="vraag">
         <noot nummer="1" datum="2002-11-20" bron="SBS6,">SBS6,, 20 november 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Per begin maart 2003 zijn 153 Nederlanders gedetineerd in Suriname; 131 mannen en 22 vrouwen. Van deze 153 personen zitten er 88 in de drie gevangenissen van Suriname en 65 in de cellenhuizen. </antwoord>
      <antwoord nummer="3">De detentiesituatie in Suriname is aanmerkelijk slechter dan die in Nederland. De situatie in de cellenhuizen, waar een persoon gemiddeld drie maanden kan verblijven tot zijn veroordeling, blijkt over het algemeen slechter dan die in de gevangenissen. In de cellenhuizen zitten nu tien tot vijftien gevangenen in een cel die bedoeld is voor 6 tot 8 personen. Echter, de situatie is vergeleken met begin 2001, toen veel meer mensen in Suriname gedetineerd waren (onder wie 328 Nederlanders), wel enigszins verbeterd. De Surinaamse overheid heeft sinds eind 2001 de Vervroegde Invrijheidstelling (VI) regeling serieus ter hand genomen. VI wordt verleend nadat tweederde van de straf is uitgezeten. Voorwaarde is wel dat men zich in de gevangenis goed heeft gedragen en dat de opgelegde boete is betaald. Uiteraard geldt de VI-verlening ook voor Surinaamse gedetineerden; het aantal gedetineerden is derhalve over de gehele breedte afgenomen. </antwoord>
      <antwoord nummer="4">Ja, ik heb mij in het verleden reeds bereid getoond om concrete verbeteringen aan te brengen in de situatie in de Surinaamse gevangenissen, waarvan alle gedetineerden aldaar, ongeacht hun nationaliteit, profiteren. Dat laat uiteraard onverlet dat de primaire verantwoordelijkheid hiervoor ligt bij de Surinaamse autoriteiten. Vanuit de Nederlandse ambassade zijn vorig jaar aan de cellenhuizen Limesgracht en Nieuwe Haven boeken beschikbaar gesteld voor het opzetten van een (kleine) bibliotheek en werden ook verf en kwasten verstrekt om de bibliotheek van Limesgracht een wat prettiger aanzien te geven. Gevangenis Hazard te Nickerie heeft begin december verf en overig materiaal gekregen ter waarde van Euro 1500,00 om het gehele complex een opknapbeurt te kunnen geven. Het gehele jaar door hebben alle cellenhuizen schoonmaakmiddelen (zeep, dweilen, schrobbers) van de ambassade verstrekt gekregen. Voor wat betreft de Nederlandse gedetineerden diene dat zij allen binnen drie werkdagen na de arrestatie worden bezocht door een medewerker van de ambassade. Bij dit bezoek wordt de informatiebrochure «Gearresteerd in Suriname» overhandigd en een pakketje toiletartikelen. Alle Nederlandse gedetineerden ontvangen maandelijks een gift van 30,00 Euro. Vervolgens worden alle gedetineerden eenmaal per zes weken bezocht door medewerkers van de ambassade en worden zij voorzien van kranten en tijdschriften. Tijdens deze bezoeken worden eventueel aanwezige knelpunten en of problemen met de leiding van de inrichting besproken. Bij de omstandigheden in de gevangenissen moet nog worden aangetekend dat het grootste deel van de Nederlanders dat in de gevangenis zit, van Surinaamse afkomst is en in Suriname familie heeft wonen. De meeste Nederlandse gedetineerden krijgen derhalve regelmatig bezoek van de familieleden die in Suriname woonachtig zijn. </antwoord>
      <antwoord nummer="5 en 6" voetnoot="1">In de brief aan uw Kamer van 17 juni 2002 (Just020531) heeft de minister van Justitie mede namens mij erop gewezen dat ook volgens internationaal recht de verantwoordelijkheid voor de leefomstandigheden en het welzijn van gedetineerden rust op het land van detentie. Daarbij is wel aangegeven dat het regeringsbeleid is om waar nodig (en mogelijk) de Nederlandse gedetineerden intensief te begeleiden en een aantal maatregelen te nemen die de detentieomstandigheden enigszins kunnen verlichten. Hierboven is aangegeven welke maatregelen zijn en worden genomen voor de verbetering van de verblijfsomstandigheden van de Nederlandse gedetineerden. Er vinden thans geen verdragsonderhandelingen plaats met Suriname op het gebied van de strafrechtelijke samenwerking. Volgens een recent bericht in de Surinaamse pers <voetnoot nummer="1"/>zou de huidige situatie in de Surinaamse gevangenissen voor de Surinaamse regering aanleiding zijn zich te beraden op de mogelijkheid om bolletjesslikkers en andere drugscriminelen met de Nederlandse nationaliteit na aanhouding uit te zetten naar Nederland en de strafvervolging aan Nederland over te dragen alsmede op de mogelijkheid een verdrag aan te gaan om de tenuitvoerlegging van strafvonnissen aan Nederland over te dragen. Tot op heden hebben mij nog geen formele voorstellen daartoe bereikt. Ik wil erop wijzen dat de Overeenkomst tussen het Koninkrijk der Nederlanden en de Republiek Suriname betreffende de uitlevering en rechtshulp in strafzaken van 1976 en het daarbij nog steeds van kracht zijnde Protocol houdende bijzondere voorzieningen inzake deze Overeenkomst weliswaar niet voorziet in een overdracht van de strafvervolging, maar dat de Nederlandse wetgeving voor de overname van de strafvervolging geen verdragsbasis vereist. Met betrekking tot een verdrag op het gebied van de overname van de tenuitvoerlegging van strafvonnissen benadruk ik dat Nederland waar mogelijk de voorkeur geeft aan aansluiting bij het «Verdrag inzake de overbrenging van gevonniste personen» van 21 maart 1983 van de Raad van Europa. Toetreding tot dit verdrag is eveneens opengesteld voor landen die geen lid zijn van de Raad van Europa. Diverse landen in Zuid- en Midden-Amerika, zoals Chili, Costa Rica, de Bahama’s, Panama en Trinidad en Tobago zijn reeds partij bij dit verdrag. Ik verwijs u hiervoor ook naar de eerder genoemde brief van 17 juni 2002. Indien Suriname wenst toe te treden tot dit verdrag zal de Nederlandse regering die wens ondersteunen. </antwoord>
      <noten afkomstig="antwoord">
         <noot nummer="1" datum="2002-12-3" bron="De Ware Tijd">De Ware Tijd, 3 december 2002</noot>
      </noten>
   </antwoorden>
</kvr>
