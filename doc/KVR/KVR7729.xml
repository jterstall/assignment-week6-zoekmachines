<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over WAO-uitkering. (Ingezonden 3 juli 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7729
</item>
         <item attribuut="Inhoud">Vragen over de gevolgen van de verhoging van de WAO-uitkering op grond van artikel 22 van de WAO voor de drempelbedragen voor aftrek buitengewone lasten en voor ZVO-vergoeding.</item>
         <item attribuut="Rubriek">Belastingen (Aftrekposten) Gezondheidszorg (Zorgverzekeringen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Aftrekposten WAO Ziektekostenverzekeringen</item>
         <item attribuut="Vindplaats">Kamervragen met antwoord 1997-1998, nr. 1720, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-09-01</item>
         <item attribuut="Datum_indiening">1998-07-03</item>
         <item attribuut="Document-id">KVR7729</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3535" allpagenumbers="3535 3536 3537" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7729" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1720" onderwerp="" indiendatum="1998-07-3">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1 september 1998). Zie ook Aanhangsel Handelingen nr. 1564, vergaderjaar 1997–1998">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de staatssecretarissen van Financiën en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat de verhoging van een WAO-uitkering op basis van artikel 22 van de WAO negatieve financiële effecten kan sorteren doordat deze verhoging leidt tot hogere drempelbedragen voor aftrek buitengewone lasten? </vraag>
      <vraag nummer="2">Bent u op de hoogte van het feit dat de verhoging van een WAO-uitkering op basis van artikel 22 van de WAO negatieve financiële gevolgen kan sorteren doordat deze verhoging leidt tot een hoger drempelbedrag voor een zogenoemde ZVO-vergoeding? </vraag>
      <vraag nummer="3">Is het u bekend dat het doel van de verhoging ex. art. 22 WAO niet is het verzekeren van inkomensderving maar het voorzien in een financiële tegemoetkoming in de kosten van oppassing en verzorging van ernstig gehandicapte arbeidsongeschikten? </vraag>
      <vraag nummer="4">Ligt het om die reden niet voor de hand de verhoging buiten beschouwing te laten bij het berekenen van drempelbedragen voor fiscale aftrekmogelijkheden en de ZVO-vergoeding? </vraag>
      <vraag nummer="5">Kunt u zich voorstellen dat betrokkenen verontwaardigd zijn als zij bemerken dat een groot deel van de artikel 22-verhoging tenietgedaan wordt als gevolg van bovengenoemde effecten? </vraag>
      <vraag nummer="6">Bent u bereid het ertoe te leiden dat de verhoging ingevolge artikel 22 WAO (en de corresponderende bepalingen in de Waz en Wajong) niet langer van invloed is op de berekening van drempelbedragen als genoemd in vraag 1 en 2? Zo ja, hoe? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De doorwerking van de verhoging van een WAO-uitkering op grond van artikel 22 van de WAO in het drempelbedrag voor de aftrek van buitengewone lasten is bekend. Hierover kan het volgende worden opgemerkt. Op basis van artikel 22 van de WAO bestaat de mogelijkheid de WAO-uitkering te verhogen ingeval van een arbeidsongeschikte die in een althans voorlopig blijvende toestand van hulpbehoevendheid verkeert welke geregelde oppassing en verzorging noodzakelijk maakt. Deze verhoging geldt voor degenen met een WAO-uitkering berekend naar een arbeidsongeschiktheid van 80% of meer. De verhoging van de WAO-uitkering op grond van artikel 22 van de WAO vormt een onderdeel van het belastbaar inkomen ingevolge de Wet op de inkomstenbelasting 1964. Hierdoor wordt deze verhoging mede in aanmerking genomen bij de bepaling van de hoogte van de aftrek van buitengewone lasten. </antwoord>
      <antwoord nummer="2">De doorwerking in de zogenoemde ZVO-vergoeding van de verhoging van de WAO-uitkering op grond van artikel 22 van de WAO is bekend. Hierover kan het volgende worden opgemerkt. De Regeling ziektekostenvoorziening overheidspersoneel (ZVO-regeling) is sinds 1 januari 1998 vervangen door sectorale regelingen (Stb. 1997, 496). Op dit moment hebben de sectorale regelingen dezelfde inhoud en strekking (de sectorale regelingen zijn opgenomen in Stb. 1997, 357). Bedacht moet worden dat op termijn sectorale differentiaties kunnen ontstaan. De regeling voor het rijkspersoneel (Regeling ziektekostenvoorziening rijkspersoneel, hierna genoemd: ZVR-regeling) wordt als voorbeeld genomen. In artikel 9, eerste lid, van de ZVR-regeling is opgenomen dat de betrokkene recht heeft op een tegemoetkoming in de te zijnen laste blijvende ziektekosten, voor zover die ziektekosten hoger zijn dan het drempelbedrag. Dit drempelbedrag is de som van de volgende drie bedragen: a. een bedrag dat overeenkomt met het werknemersdeel van de ziekenfondspremie, berekend over het inkomen van de betrokkene op basis van de procentuele ziekenfondspremie zoals deze is vastgesteld ingevolge artikel 15 van de Ziekenfondswet; b. een bedrag dat overeenkomt met het effect van de fiscale bijtelling van het werkgeversdeel van de procentuele ziekenfondspremie zoals deze is vastgesteld ingevolge artikel 15 van de Ziekenfondswet, berekend over het inkomen van de betrokkene; hierbij wordt ingevolge het tweede lid van artikel 9 gerekend met het tarief van de laagste belastingschijf, bedoeld in artikel 53a van de Wet op de inkomstenbelasting 1964, vermeerderd met het heffingspercentage ingevolge artikel 10 van de Wet financiering volksverzekeringen; c. een bedrag dat overeenkomt met de nominale premie ingevolge artikel 17 van de Ziekenfondswet voor betrokkene en zijn medebetrokkenen. In 1998 bedragen de onder a en b bedoelde procentuele ziekenfondspremie in totaliteit 3,2%. De onder c bedoelde nominale premie bedraagt in 1998 op jaarbasis 216 gulden per volwassene. De reden waarom voor deze berekening van het drempelbedrag is gekozen, is dat de sectorale ZVO-regelingen als uitgangspunt hebben dat ziektekosten in het algemeen geen hoger beslag behoren te leggen op het inkomen van het overheidspersoneel dan het geval is bij ziekenfonds verzekerde werknemers in de marktsector. De drempel is gebaseerd op het totale bedrag dat een ziekenfondsverzekerde werknemer verschuldigd is voor zijn ziekenfondsverzekering. De vraag is of de verhoging van de WAO-uitkering op grond van artikel 22 van de WAO doorwerkt in het drempelbedrag van de sectorale ZVO-regelingen en daarmee dus leidt tot een lagere tegemoetkoming in ziektekosten dan het geval zou zijn geweest als die verhoging niet zou hebben doorgewerkt in dat drempelbedrag. Bepalend voor het antwoord op die vraag is, gelet op de wijze waarop het drempelbedrag voor de ZVO-vergoeding wordt berekend, of ziekenfondsverzekerde werknemers procentuele ziekenfondspremie op grond van de Ziekenfondswet verschuldigd zijn over het bedrag van de verhoging van de WAO-uitkering op grond van artikel 22 van de WAO. De verhoging van de WAO-uitkering op grond van artikel 22 van de WAO behoort tot het loon in de zin van de Coördinatiewet Sociale Verzekering. Als zodanig maakt het deel uit van het premieloon voor de ziekenfondspremie op grond van de Ziekenfondswet. De bedoelde verhoging is niet uitgezonderd van de heffing van de ziekenfondspremie. Ziekenfondsverzekerde werknemers zijn aldus ziekenfondspremie verschuldigd over het bedrag van de bedoelde verhoging. De bedoelde verhoging werkt alsdan door in het drempelbedrag van de ZVO-vergoeding. </antwoord>
      <antwoord nummer="3 en 4">De sectorale ZVO-regelingen geven, in het kort, recht op een vergoeding voor zover ziektekosten die voor eigen rekening blijven, uitgaan boven hetgeen ziekenfondsverzekerde werknemers verschuldigd zijn voor hun ziekenfondsverzekering. Hiervoor is indertijd gekozen omdat het overheidspersoneel, behoudens enkele specifieke uitzonderingen, niet verzekerd is op grond van de Ziekenfondswet. De sectorale ZVO-regelingen compenseren dus alleen maar die extra ziektekosten die een ZVO-gerechtigde méér is verschuldigd dan een ziekenfondsverzekerde werknemer in dezelfde situatie. Het ligt evenmin voor de hand de verhoging van de WAO-uitkering op grond van artikel 22 van de WAO buiten beschouwing te laten bij het bepalen van het inkomen ten behoeve van het drempelbedrag van de aftrek van buitengewone lasten. Een vrijstelling van de bedoelde verhoging voor de loon- en inkomstenbelasting is niet mogelijk, omdat de verhoging noch voldoet aan de voorwaarden van de vrijstellingsmogelijkheden van artikel 11, eerste lid, onderdeel m, van de Wet op de loonbelasting 1964, noch aan de criteria van artikel 30b, onderdeel e. van de Wet op de inkomstenbelasting 1964. De bedoelde verhoging heeft immers noch een relatie met de werkelijke kosten van hulpbehoevendheid, noch is deze geheel op het inkomen van de belastingplichtige afgestemd. Het gaat om een vaste verhoging van de WAO-uitkering tot hetzij 85% hetzij 100% van het gemaximeerde dagloon. Met het draagkrachtaspect van de werkelijke kosten van hulpbehoevendheid wordt rekening gehouden via de aftrek wegens buitengewone lasten. Voorts moet voorkomen worden dat twee keer met verhogingen rekening wordt gehouden: door het buiten beschouwing lasten van verhogingen voor de vaststelling van het inkomen en door de aftrek van buitengewone lasten die het inkomen verlaagt. Het ligt dan ook niet voor de hand de bedoelde verhoging buiten beschouwing te laten bij het berekenen van drempelbedragen voor fiscale aftrekmogelijkheden en de ZVO-vergoeding. </antwoord>
      <antwoord nummer="5">Voor zover deze vraag betrekking heeft op het drempelbedrag van de ZVO-vergoeding, gaat er de suggestie vanuit dat een «groot deel» van de verhoging van de WAO-uitkering op grond van artikel 22 van de WAO ongedaan wordt gemaakt via het drempelbedrag. Dit effect moet worden genuanceerd. Gelet op de – in het antwoord op vraag 2 genoemde – samenstelling van het drempelbedrag, leidt de bedoelde verhoging tot een verlaging van de ZVO-vergoeding met 3,2% (in 1998) van deze verhoging. Gelet op de antwoorden op de vragen 2, 3 en 4, is er geen aanleiding voor een aanpassing van de berekening van het drempelbedrag voor de ZVO-vergoeding. Voor het overige wordt verwezen naar de beantwoording van de kamervragen van de leden Rabbae en Oedayraj Singh Varma (GroenLinks) over de toeslag ex artikel 13 AAW en ex artikel 22 WAO (Aanhangsel van de Handelingen II 1996/97, nr. 1516, blz. 3101), in het bijzonder het antwoord op de vragen nrs. 4, 5 en 7. </antwoord>
      <antwoord nummer="6">Neen. Dit, vanwege de bij het antwoord op de vragen 1, 2, 3 en 4 beschreven uitgangspunten van de regeling voor aftrek van buitengewone lasten en de sectorale ZVO-regelingen. Hierbij moet worden opgemerkt dat de verantwoordelijkheid voor ZVO-regelingen sinds 1 januari 1998 niet meer berust bij de Minister van Binnenlandse Zaken en Koninkrijksrelaties in zijn hoedanigheid als coördinerend bewindspersoon voor het overheidspersoneel. Die verantwoordelijkheid berust bij de sectorwerkgevers van de sectoren Rijk, Defensie, Politie, Onderwijs en Rechterlijke Macht. Als sectorwerkgever is de Minister van Binnenlandse Zaken en Koninkrijksrelaties verantwoordelijk voor de ZVR-regeling alsmede voor de ZVO-regeling voor politiepersoneel. In zijn hoedanigheid als coördinerend bewindspersoon heeft de Minister van Binnenlandse Zaken en Koninkrijksrelaties afgestemd met de verantwoordelijken voor de overige sectorale regelingen. Zij zien gezamenlijk geen reden om de verhoging van de WAO-uitkering op grond van artikel 22 van de WAO in mindering te brengen op het drempelbedrag van de ZVO-vergoeding. </antwoord>
      <noten afkomstig="antwoord"/>
   </antwoorden>
</kvr>
