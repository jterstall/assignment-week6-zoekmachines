<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over een middel om hout te impregneren. (Ingezonden 10 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7340
</item>
         <item attribuut="Inhoud">Vragen over verlenging van de toelating van een arseenpentoxide, chroomtrioxide en koperoxide houdend impregneermiddel door het College voor de Toelating van Bestrijdingsmiddelen.</item>
         <item attribuut="Rubriek">Landbouw (Bestrijdingsmiddelen) Milieu (Gevaarlijke stoffen)</item>
         <item attribuut="Trefwoorden">Bestrijdingsmiddelen Gevaarlijke stoffen</item>
         <item attribuut="Vindplaats">Kamervragen met antwoord 1997-1998, nr. 1415, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-06-25</item>
         <item attribuut="Datum_indiening">1998-06-10</item>
         <item attribuut="Document-id">KVR7340</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7340" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1415" onderwerp="" indiendatum="1998-06-10">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-06-25">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat het College voor de Toelating van Bestrijdingsmiddelen namens de staatssecretaris van Volksgezondheid, Welzijn en Sport in overeenstemming met de ministers van Landbouw, Natuurbeheer en Visserij en Volkshuisvesting, Ruimtelijke Ordening en Milieubeheer, heeft besloten arseenpentoxide, chroomtrioxide en koperoxide houdend impregneermiddel voor het verduurzamen van hout, onder OSMOSE K-33-C toelatingsnummer 7840, te verlengen tot 1 juni 2000? </vraag>
      <vraag nummer="2">Is hout dat met dit middel is bewerkt, met name als gevolg van de concentratie aan arseen en chroom, schadelijk voor het milieu zowel in de gebruiks- als in de afvalfase? </vraag>
      <vraag nummer="3" voetnoot="1">Is het u bekend dat de Kamer in 1996 bij motie heeft uitgesproken dat dit middel van de markt moet verdwijnen? <voetnoot nummer="1"/>
      </vraag>
      <vraag nummer="4">Zo ja, op grond waarvan hebt u dan toch ingestemd met de verlenging van de toelating van dit milieu-schadelijke middel? </vraag>
      <vraag nummer="5">Bestaat er een minder schadelijk middel om hout te impregneren? </vraag>
      <vraag nummer="6">Zo ja, waarom is dan besloten de toelating van dit milieu-schadelijke middel weer te verlengen? </vraag>
      <vraag nummer="7">Welke hoeveelheden van de schadelijke stoffen, vooral arseen en chroom, zullen er als gevolg van de verlenging van de toelating tot 1 juni 2000 nog in het milieu terecht komen? </vraag>
      <vraag nummer="8">Hoe gaat u voorkomen dat met dit middel geïmpregneerd hout in de afvalfase via bijstook in centrales of op andere wijze milieuhygiënisch niet verantwoord zal worden verwerkt? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 000 XI" documentnummer="25">Kamerstuk 25 000 XI, nr. 25</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In de toepassingsfase (het impregneren) en de afvalfase voldoen alle toepassingen van middelen op basis van koper-chroom-arseen aan de normen zoals opgenomen in de Regeling milieu-toelatingseisen niet-landbouwbestrijdingsmiddelen. Hierbij merk ik op dat de risico’s voor (riool)waterzuiveringsinstallaties niet konden worden ingeschat wegens het ontbreken van toxiciteitsgegevens. Voor wat betreft de gebruiksfase voldoen de middelen voor de toepassing van hout dat in contact komt met de bodem niet aan de normen voor waterorganismen, uitspoeling en bodemorganismen, zoals gesteld in de Regeling milieutoelatingseisen niet-landbouwbestrijdingsmiddelen. </antwoord>
      <antwoord nummer="3 en 4">De Kamer heeft in 1996 verzocht de toepassing van wolmanzouten op een zo kort mogelijke termijn te beëindigen. In reactie daarop heb ik in mijn brief van 18 december 1996 aangegeven dat de beslissing over de toelating van deze middelen wettelijk is neergelegd bij het CTB. Hierbij is het CTB gehouden te handelen binnen de kaders van de Bestrijdingsmiddelenwet. De Bestrijdingsmiddelenwet en de beginselen van behoorlijk bestuur schrijven voor dat ingeval van een beperking of beëindiging van een toelating de toelatinghouders in de gelegenheid gesteld dienen te worden om hun zienswijze naar voren te brengen, alvorens tot een definitief besluit te komen (hoorprocedure). Om deze reden zijn ook deze toepassingen verlengd tot 1 juni 2000. De uitkomsten van de hoorprocedure kunnen echter leiden tot een spoediger beëindiging van deze toepassingen. </antwoord>
      <antwoord nummer="5 en 6">De Bestrijdingsmiddelenwet 1962 kent geen alternatieventoets als toelatingscriterium. Derhalve is het niet mogelijk een middel te verbieden op grond van het bestaan van een minder schadelijk alternatief. </antwoord>
      <antwoord nummer="7">Het is niet mogelijk een redelijke inschatting te maken van de hoeveelheden arseen en koper die in het milieu terecht zullen komen ten gevolge van de verlenging van de toelating tot 1 juni 2000. Dit is afhankelijk van de hoeveelheid hout dat in Nederland met dit middel geïmpregneerd en gebruikt zal worden. Hierbij merk ik op dat de beslissing van het CTB niet betrekking heeft op alle middelen op basis van koper, chroom of arseen. </antwoord>
      <antwoord nummer="8">Het bijstoken van met dit middel geïmpregneerd hout in centrales wordt voorkomen door in de Wm vergunning, die door de provincie wordt verleend, vast te leggen dat alleen schoon hout mag worden bijgestookt. Geïmpregneerd hout afkomstig uit bouw- en sloopafval wordt gecontroleerd gestort. Voor het overige wordt dergelijk afvalhout als onderdeel van (grof) huishoudelijk afval verwijderd in verbrandingsinstallaties voor huishoudelijk afval en daarmee vergelijkbaar bedrijfsafval. Naar de milieuhygiënische effecten hiervan vindt momenteel onderzoek plaats, zoals toegezegd in mijn brief van 18 december 1996. De uitkomsten van dit onderzoek zullen te zijner tijd aan U en aan het CTB worden toegezonden. </antwoord>
      <noten afkomstig="antwoord"/>
   </antwoorden>
</kvr>
