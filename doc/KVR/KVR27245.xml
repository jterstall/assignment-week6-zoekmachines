<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de ministers van Justitie en voor Integratie, Jeugdbescherming, Preventie en Reclassering over de inburgeringskosten van 6000 euro per allochtoon in Amsterdam. (Ingezonden 15 januari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27245
</item>
         <item attribuut="Inhoud">In tegenstelling tot het vastgestelde beleid mogen allochtonen in Amsterdam vijf jaar doen over het inburgeringsexamen en krijgen zij het gehele cursusgeld van 6000 euro terug als zij binnen deze periode slagen. Vragen over het hoge cursusgeld en over het geven van een terechtwijzing aan Amsterdam.</item>
         <item attribuut="Rubriek">Cultuur en taal (Nederlandse taal) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Minderheden Nederlandse taal Vreemdelingen</item>
         <item attribuut="Vindplaats">Kamervragen met antwoord 2006-2007, nr. 749, Tweede Kamer</item>
         <item attribuut="Vraagnr_bij_indiening">2060705510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-02-02</item>
         <item attribuut="Datum_indiening">2007-01-15</item>
         <item attribuut="Document-id">KVR27245</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1613" allpagenumbers="1613 1614" vetnummer="2060705510" code="0607tkkvr749" lopendefooter="Tweede Kamer, vergaderjaar 2006–2007, Aanhangsel" filenaam="KVR27245" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="749" onderwerp="" indiendatum="2007-01-15">
         <vrager partij="PVV" oorsprong="parlement">Fritsma</vrager>
         <vraagt-aan>de ministers van Justitie en voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="2007-02-2">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Inburgering: 6000 euro per allochtoon»? <voetnoot nummer="1"/>
      </vraag>
      <vraag nummer="2">Bent u ervan op de hoogte hoe de gemeente Amsterdam dit hoge bedrag precies besteedt? Zo ja, vindt u deze besteding verantwoord? </vraag>
      <vraag nummer="3">Deelt u de mening dat de gemeente Amsterdam in strijd met de Wet Inburgering handelt door het cursusgeld aan allochtonen terug te betalen als ze binnen 5 jaar slagen voor het inburgeringsexamen, terwijl in de Wet Inburgering is opgenomen dat slechts een deel van het cursusgeld terug dient te worden betaald als ze binnen drie jaar slagen? </vraag>
      <vraag nummer="4">Wat vindt u ervan dat de gebrekkig geïntegreerde allochtonen – volgens de gemeente Amsterdam – alleen bereid zijn om een inburgeringscursus te volgen als hun dat geen geld kost? </vraag>
      <vraag nummer="5">Vindt u het wenselijk dat hiermee het signaal wordt afgegeven aan allochtonen dat ze wel rechten hebben, maar geen plichten, zoals het betalen van een deel van het cursusgeld voor inburgering waar ze zelf baat bij hebben? </vraag>
      <vraag nummer="6">Realiseert u zich dat immigratie naar Nederland de Nederlandse belastingbetaler al tientallen miljarden euro’s heeft gekost, en dat enige zuinigheid nu dus geboden is? </vraag>
      <vraag nummer="7">Bent u, gelet op bovenstaande, bereid om de gemeente Amsterdam een terechtwijzing te geven en ervoor te zorgen dat veel minder geld voor inburgering wordt uitgegeven dan deze gemeente van plan is, bijvoorbeeld door allochtonen aan de inburgering mee te laten betalen? </vraag>
      <noten afkomstig="vraag">
         <noot nummer="1" datum="2007-01-11" bron="www.elsevier.nl">www.elsevier.nl, 11 januari 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik ben niet precies op de hoogte van de wijze waarop de gemeente Amsterdam het genoemde bedrag van € 6000 besteedt. Dat is ook niet nodig, omdat in de Wet inburgering sprake is van outputfinanciering, d.w.z. dat bekostigd wordt op basis van het voldoen aan prestatie-indicatoren. In het inburgeringsstelsel ontvangen gemeenten van het Rijk een vergoeding voor het aanbieden van een (gecombineerde) inburgeringsvoorziening die opleidt tot het inburgeringexamen en het eenmaal afleggen van het inburgeringsexamen. Deze vergoeding bedraagt voor een inburgeringsvoorziening € 6180 en voor een gecombineerde re-integratie- en inburgeringsvoorziening € 4235. Een bedrag van ca € 6000 sluit hierbij aan. De gemeente Amsterdam maakt bovendien gebruik van de mogelijkheid om verschillende financieringsstromen met elkaar te combineren om resultaten op meerdere terreinen te bereiken. Zo wordt ook gebruik gemaakt van middelen op grond van de Wet Educatie en Beroepsonderwijs en zet Amsterdam bovendien middelen uit de gemeentebegroting in. Ik acht dit een positieve ontwikkeling. </antwoord>
      <antwoord nummer="3">In de Wet inburgering is bepaald dat de inburgeringsplichtige die het inburgeringsexamen binnen de voor hem geldende termijn behaalt en zijn cursus heeft ingekocht bij een instelling met het Keurmerk Inburgeren, 70% van de gemaakte kosten tot een maximum van € 3000 vergoed krijgt. Het gaat hier om de inburgeringsplichtige die geen inburgeringsvoorziening van de gemeente ontvangt. Op basis van het bericht op www.elsevier.nl zou afgeleid kunnen worden dat de gemeente Amsterdam het cursusgeld terugbetaalt als een inburgeringsplichtige binnen 5 jaar voor het inburgeringsexamen is geslaagd. Dat is echter niet juist. Wel is in het Plan Taal en Inburgering opgenomen dat de eigen bijdrage van € 270 die een inburgeringplichtige betaalt, indien hij het aanbod voor een inburgeringsvoorziening van de gemeente aanvaardt, aan de inburgeringsplichtige wordt uitgekeerd als een premie, indien hij binnen de voor hem geldende inburgeringstermijn van 3,5 of 5 jaar het inburgeringexamen heeft behaald. Daarnaast wordt voorgesteld om in de verordening op te nemen dat ook de inburgeringsplichtige die geen inburgeringsvoorziening van de gemeente ontvangt bij het binnen de gestelde inburgeringstermijn behalen van het inburgeringsexamen eenzelfde premie te geven. Deze vormen van een positieve prikkel, d.w.z. het terugbetalen van de eigen bijdrage bij het behalen van het inburgeringsexamen, maken geen onderdeel uit van de Wet inburgering en worden dus ook niet bekostigd op grond van de Wet inburgering, maar behoren wel tot de (financiële) beleidsvrijheid van gemeenten. Voorop blijft staan dat het beleidsdoel inburgeren zoveel mogelijk wordt gerealiseerd. </antwoord>
      <antwoord nummer="4">Een effectieve naleving van normen in wet- en regelgeving kan worden bevorderd door prikkels, zowel positieve als negatieve. Beide soorten van prikkels zijn ingebouwd in de Wet inburgering. In het artikel op www.elsevier.nl waar u naar verwijst, beweert de gemeente Amsterdam overigens niet dat «gebrekkig geïntegreerde allochtonen alleen bereid zijn om een inburgeringscursus te volgen als hun dat geen geld kost». Het citaat luidt als volgt «Wij kijken pragmatischer naar deze wet (...) als mensen het risico lopen geld te verliezen zullen ze niet zo snel meedoen. Je moet ze stimuleren». Amsterdam kiest in dit geval voor een prikkel in de vorm van het terugbetalen van de eigen bijdrage bij het behalen van het inburgeringsexamen binnen de gestelde inburgeringstermijn, indien sprake is van een aangeboden inburgeringsvoorziening. Deze prikkel maakt weliswaar geen onderdeel uit van de Wet inburgering, maar het toepassen hiervan behoort wel tot de beleidsvrijheid van de gemeente voorzitter van de gemeente dat ook zelf bekostigt. </antwoord>
      <antwoord nummer="5">Dat is zeker niet het signaal dat Amsterdam geeft. In de Wet inburgering is er voor gekozen om de eigen verantwoordelijkheid van de inburgeringsplichtige vorm te geven, ook in financiële zin. Het betalen van een eigen bijdrage voor een inburgeringsvoorziening bij een aanbod door de gemeente is daar een voorbeeld van. Ook in de gemeente Amsterdam is sprake van de eigen bijdrage bij het doen van een aanbod voor een inburgeringsvoorziening. Het behoort vervolgens tot de gemeentelijke beleidsvrijheid om bij het behalen van het inburgeringsexamen binnen de gestelde termijn een premie te verstrekken in de vorm van een bedrag ter grootte van de eigen bijdrage. Een dergelijke premie maakt zoals eerder aangegeven geen deel uit van de Wet inburgering en wordt niet op grond van de Wet inburgering bekostigd. </antwoord>
      <antwoord nummer="6">Immigratie brengt kosten en baten met zich mee. Inburgering is belangrijk als eerste stap in het proces van integratie en dus ook participatie in de samenleving. Werk is één van de belangrijkste vormen van participatie. Het is daarom van belang om te blijven investeren in inburgering. Dergelijke investeringen renderen, omdat dit leidt tot beter geïntegreerde burgers. Dat geldt zowel voor de samenleving als voor het individu. De Wet inburgering legt daarom, meer dan voorheen, de nadruk op o.a. de eigen verantwoordelijkheid van de inburgeringsplichtige en resultaatgerichtheid in de vorm van het behalen van het inburgeringsexamen. De vrijblijvendheid is verleden tijd, ook in Amsterdam. </antwoord>
      <antwoord nummer="7">Nee. Op basis van voorgaande antwoorden blijkt dat een dergelijke terechtwijzing niet aan de orde is. De gemeente Amsterdam ontvangt net als andere gemeenten op grond van de Wet inburgering, middelen van het Rijk voor de inburgering. Voor de besteding en verantwoording van deze middelen geldt de wet- en regelgeving van de Wet inburgering. Extra inspanningen die de gemeente wil realiseren ten aanzien van de inburgering buiten de weten regelgeving op het terrein van inburgering om, behoren tot de gemeentelijke beleidsvrijheid. </antwoord>
      <noten afkomstig="antwoord"/>
   </antwoorden>
</kvr>
