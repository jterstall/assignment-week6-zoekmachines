<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over het verkrijgen van een rijbewijs na een hersenbloeding. (Ingezonden 6 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28680
</item>
         <item attribuut="Inhoud">Op 30 mei 2007 heeft de Raad van State in hoger beroep de uitspraak gedaan dat zonder behandeling na een hersenbloeding geen rijbewijs verkregen kan worden, ook niet als de arts een behandeling overbodig acht (zaaknummer 200608331/1).</item>
         <item attribuut="Rubriek">Gezondheidszorg (Ziekten en ziektepreventie) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Rijbewijzen Ziekten</item>
         <item attribuut="Vindplaats">Kamervragen met antwoord 2006-2007, nr. 2052, Tweede Kamer</item>
         <item attribuut="Vraagnr_bij_indiening">2060717390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-06-06</item>
         <item attribuut="Document-id">KVR28680</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4345" allpagenumbers="4345 4346" vetnummer="2060717390" code="0607tkkvr2052" lopendefooter="Tweede Kamer, vergaderjaar 2006–2007, Aanhangsel" filenaam="KVR28680" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2052" onderwerp="" indiendatum="2007-06-6">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over de uitspraak van de rechter dat zonder behandeling na een hersenbloeding geen rijbewijs verkregen kan worden, ook niet indien de arts een behandeling overbodig acht? <voetnoot nummer="1"/>
      </vraag>
      <vraag nummer="2">Deelt u de mening van de voorzieningenrechter dat indien er geen behandeling nodig is de diagnosestelling en het spreekuurcontact ook als einde van de behandeling aangeduid zou moeten kunnen worden? Kunt u uw antwoord toelichten? </vraag>
      <vraag nummer="3">Hoe verklaart u dat momenteel mensen die een behandeling nodig hebben na een hersenbloeding eerder een rijbewijs kunnen verkrijgen dan de mensen die een behandeling niet nodig hebben? Wat is uw mening hierover? </vraag>
      <vraag nummer="4">Deelt u de mening dat het vreemd is dat een persoon die niet behandeld wordt na een hersenbloeding moet wachten op een verslechtering van zijn medische situatie zodat hij behandeld kan worden en daarna mogelijk een rijbewijs kan verkrijgen? Kunt u uw antwoord toelichten? </vraag>
      <vraag nummer="5">Bent u bereid de regels te wijzigen zodat ook mensen die geen behandeling nodig hebben na een hersenbloeding een rijbewijs kunnen verkrijgen? Zo ja, wat voor maatregelen gaat u nemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-30" bron="Uitspraak Raad van State bij hoger beroep zaaknummer 200608331/1">Uitspraak Raad van State bij hoger beroep zaaknummer 200608331/1, 30 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">De uitspraak van de Raad van State van 30 mei 2007 stelt dat het CBR geheel overeenkomstig de Regeling eisen geschiktheid heeft beslist en dus correct heeft gehandeld door een verklaring van rijgeschiktheid te weigeren. Deze regeling bepaalt dat personen die gebloed hebben uit een afwijkend bloedvat, niet geschikt zijn voor een rijbewijs. Deze norm is tot stand gekomen na een advies uit 2002 van de Gezondheidsraad dat op verzoek van mijn voorgangster over deze materie is uitgebracht. Het risico op een tweede bloeding wordt te groot geacht voor de verkeersveiligheid. Overigens zijn personen die een hersenbloeding krijgen, maar niet uit een afwijkend bloedvat, na zes maanden wel weer geschikt voor een rijbewijs. Voor de geschiktheid voor het rijbewijs is in dat geval geen behandeling nodig. </antwoord>
      <antwoord nummer="2">De mening van de voorzieningenrechter is door de Raad van State niet overgenomen, met als argument dat het de rechter niet vrijstaat om te treden in de billijkheid van een wettelijke regeling. De Regeling eisen geschiktheid bepaalt dat behandeling noodzakelijk is voor iemand die gebloed heeft uit een afwijkend bloedvat in de hersenen, om weer rijgeschikt te zijn voor een rijbewijs. Een behandeling neemt het risico van een tweede bloeding weg. Het risico van een tweede bloeding is de reden voor ongeschiktheid voor het rijbewijs. Als het risico is weggenomen, is men dus weer geschikt voor het rijbewijs. Onder een behandeling wordt in deze niet verstaan een diagnosestelling en een spreekuurcontact. </antwoord>
      <antwoord nummer="3">De Gezondheidsraad heeft mij geadviseerd dat mensen die een hersenbloeding hebben gehad, en geen behandeling nodig hebben, na 6 maanden weer geschikt zijn voor het rijbewijs. Mensen die een behandeling nodig hebben, zijn na deze behandeling weer geschikt voor het rijbewijs omdat ze dan geen risico meer voor de verkeersveiligheid vormen. Maar ook voor deze mensen geldt de termijn van 6 maanden na de hersenbloeding voor het weer geschikt zijn voor het rijbewijs. </antwoord>
      <antwoord nummer="4">Bij het kiezen voor een behandeling zal in eerste instantie de afweging gemaakt worden tussen de verwachte verbetering van de gezondheid van de patiënt door de behandeling en het risico van de behandeling zelf. Als de medische situatie verslechtert kan dat betekenen dat een behandeling minder risico met zich mee brengt dan niet behandelen. Een behandelende arts zal uiteraard daarbij de gezondheid van de patiënt op de eerste plaats zetten en niet direct de geschiktheid voor het rijbewijs. De artsenorganisatie KNMG is dan ook van mening dat een behandelende arts zich niet moet uitlaten over de geschiktheid voor het rijbewijs. Bij het geschikt zijn voor het rijbewijs speelt de afweging tussen het individuele belang van de aanvrager en de maatschappelijke risico’s voor de verkeersveiligheid. De neurologen uit de commissie van de Gezondheidsraad die mijn voorgangster hebben geadviseerd, vonden het maatschappelijk verkeersveiligheidsrisico in het geval van bloeding uit een afwijkend bloedvat in de hersenen blijkbaar zo groot dat een patiënt zonder behandeling niet geschikt is voor het rijbewijs. </antwoord>
      <antwoord nummer="5">Ofschoon het onderhavige advies van de Gezondheidsraad nog zeer recent is, zal ik aan de Gezondheidsraad vragen of hij redenen ziet het advies voor wat betreft hersenbloedingen met een afwijkend bloedvat te heroverwegen. Verder zal ik aan de Gezondheidsraad vragen in welke gevallen het mogelijk is op basis van een second opinion van een medisch specialist te beslissen over de rijgeschiktheid. </antwoord>
      <noten afkomstig="antwoord"/>
   </antwoorden>
</kvr>
