<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans, Van Heemst en Verbeet (allen PvdA) aan de ministers van Binnenlandse Zaken en Koninkrijksrelaties en van Justitie over rellen en vernielingen na de wedstrijd Marokko - Nigeria bij het WK -20 in het Parkstad Limburg stadion. (Ingezonden 1 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23705
</item>
         <item attribuut="Inhoud">Vragen naar aanleiding van een bericht op L1 teletekst, 29 juni 2005.</item>
         <item attribuut="Rubriek">Criminaliteit en openbare orde (Handhaving openbare orde) Vrijetijdsbesteding (Sport)</item>
         <item attribuut="Trefwoorden">Openbare orde en veiligheid Sport</item>
         <item attribuut="Vindplaats">Kamervragen met antwoord 2004-2005, nr. 2262, Tweede Kamer</item>
         <item attribuut="Vraagnr_bij_indiening">2040517560</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Van Heemst</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2005-08-29</item>
         <item attribuut="Datum_indiening">2005-07-01</item>
         <item attribuut="Document-id">KVR23705</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4521" allpagenumbers="4521 4522" vetnummer="2040517560" code="0405tkkvr2262" lopendefooter="Tweede Kamer, vergaderjaar 2004–2005, Aanhangsel" filenaam="KVR23705" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2262" onderwerp="" indiendatum="2005-07-1">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2005-08-29">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de rellen en de vernielingen na afloop van de wedstrijd Marokko – Nigeria op het WK onder 20, zowel in het Parkstad Limburg Stadion, als daarbuiten? <voetnoot nummer="1"/>
      </vraag>
      <vraag nummer="2">Was deze wedstrijd tevoren als risicowedstrijd aangemerkt? Zo ja, hoe is het mogelijk dat desondanks tochontsporingen hebben plaatsgevonden in en rond het stadion en dat grootschalige vernielingen zijn aangericht op verschillende locaties, waaronder bij tankstations in de buurt en langs de snelweg? </vraag>
      <vraag nummer="3">Deelt u, gelet op alle vernielingen, de mening van de politie dat er tevoren voldoende maatregelen waren getroffen om excessen te voorkomen? Zo ja, hoe kan het dan dat deze excessen tochhebben plaatsgevonden? Zo neen, heeft de politie de risico’s onderschat? </vraag>
      <vraag nummer="4">Indien de risico’s zijn onderschat, welke maatregelen gaat u dan nemen om herhaling van deze excessen in de toekomst te voorkomen? </vraag>
      <vraag nummer="5">Hoe groot is de totale schade van alle vernielingen, diefstallen en ontvreemdingen? Zult u er, wellicht mede met het organisatiecomité en de FIFA, voor zorgen dat deze schade zoveel mogelijk wordt verhaald op de daders? Zo ja, welke maatregelen zult u daartoe nemen? </vraag>
      <vraag nummer="6">Zult u ervoor zorgen dat alle verdachten van deze wandaden worden opgespoord en vervolgd? Zo ja, wilt u de Kamer op de hoogte stellen van de resultaten van uw inspanningen? </vraag>
      <noten afkomstig="vraag">
         <noot nummer="1" datum="2005-06-29" bron="L1 teletekst">L1 teletekst, 29 juni 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, deze wedstrijd was door de lokale overheden aangewezen als een risicowedstrijd (C-categorie; zwaarste categorie). Redenen hiervoor waren het te verwachten spanningsveld rondom een halvefinalewedstrijd bij een dergelijk landentoernooi en het gegeven van een nagenoeg uitverkocht stadion. Ook de informatie over eerdere ongeregeldheden rondom de wedstrijden van het Marokkaanse team in Enschede en Utrecht, die verkregen was via de politiekanalen en via de situatierapportages van het Nationaal Coördinatie Centrum (NCC) van het Ministerie van Binnenlandse Zaken en Koninkrijksrelaties droeg bij tot deze beslissing. Geconstateerd dient te worden dat, ondanks vergaande maatregelen en opschaling door alle betrokken (veiligheids)organisaties, het Parkstad Limburg Stadion en de organiserende Stichting NeXXt 2005, een «kettingreactie» van ontspoord gedrag is opgetreden bij Marokko-supporters na het vallen van het eerste tegendoelpunt. De stewardorganisatie heeft hierop in samenwerking met de politie de orde hersteld in het stadion en in de directe omgeving van het stadion. Na afloop van de wedstrijd hebben op diverse plaatsen in de omgeving van het Parkstad Limburg Stadion en zelfs buiten de gemeente Kerkrade ontsporingen plaatsgevonden. </antwoord>
      <antwoord nummer="3 en 4">Ja, ik deel de mening van de lokale driehoek, waaronder de politie, dat er van tevoren voldoende maatregelen zijn getroffen om excessen te voorkomen. De veiligheid binnen een stadion is de verantwoordelijkheid van de organisator, zoals is uitgewerkt in het Beleidskader Bestrijding Voetbalvandalisme en Voetbalgeweld 2003. Dit uitgangspunt is ook opgenomen in de «Leidraad coördinatie openbare orde en veiligheid FIFA WK voetbal tot 20 jaar», opgesteld door het Ministerie van Binnenlandse Zaken en Koninkrijksrelaties. Hierbij geldt het uitgangspunt om zo min mogelijk «blauw» in het stadion aanwezig te hebben. Pas als de openbare orde en veiligheid in het stadion in het geding dreigen te komen, wordt ondersteuning gevraagd van de politie die conform haar verantwoordelijkheden de regie voor de handhaving van de openbare orde en veiligheid op zich neemt. Toen bekend werd dat de in het Parkstad Limburg Stadion te spelen halvefinale wedstrijd Marokko–Nigeria zou worden, is op 25 juni jl. een extra veiligheidsoverleg ingelast om de situatie vooraf te bespreken met de gemeente Kerkrade, politie, brandweer, GHOR, OM, Parkstad Limburg Stadion, Stichting NeXXt 2005 en het NCC. Op basis van de informatie die bekend was van de overige speelsteden en het NCC zijn extra maatregelen genomen. De politie heeft naar aanleiding van het risicoprofiel en het karakter van de wedstrijd, ook met het oog op een preventieve werking, haar inzet hierop aangepast en voldoende mensen ingezet. Daarnaast is bij binnenkomst in het stadion uitgebreid gefouilleerd en is aangegeven dat het verboden is om vuurwerk en fakkels mee het stadion in te nemen. Deze maatregelen hebben effect gesorteerd, daar er geen vuurwerk en slechts één fakkel in het Parkstad Limburg Stadion is aangetroffen. Ten aanzien van de plunderingen bij tankstations na afloop van de wedstrijd kan worden vermeld dat het KLPD een voorwaarschuwing heeft gedaan bij diverse exploitanten. Door de massaliteit en snelheid van de verplaatsingen van de daders hebben deze betrokkenen helaas veelal niet meer de tijd gehad om over te gaan tot tijdelijke sluiting om zo plunderingen te voorkomen. Ik ben van mening dat de risico’s dan ook niet zijn onderschat. </antwoord>
      <antwoord nummer="5">In het stadion zijn een groot aantal kuipstoeltjes en enkele andere goederen vernield. In de omgeving van het stadion werd een aantal auto’s bekrast c.q. vernield. In diverse auto’s werd ingebroken. Op dit moment is er geen inzicht in de schade bij tankstations en aan onder andere geparkeerde voertuigen. Ook vonden diefstallen plaats van persoonlijke eigendommen van stewards. Zes stewards zijn licht gewond geraakt door het gooien van afgebroken stoelen, aanstekers, batterijen, kartonnen drinkbekers en kunststof frisdrankflesjes naar deze personen. Overeenkomstig het bepaalde in het Wetboek van Strafvordering kunnen degenen die rechtstreeks schade hebben geleden door een strafbaar feit, zichals benadeelde partij voegen in het strafproces dat op dat feit betrekking heeft. Uiteraard zal het Openbaar Ministerie in voorkomend geval benadeelden daartoe in de gelegenheid stellen. </antwoord>
      <antwoord nummer="6">De Hoofdofficier van Justitie van het arrondissement Maastricht heeft kort na de wedstrijd Marokko–Nigeria kenbaar gemaakt dat het OM alles in het werk zal stellen om de daders van de wanordelijkheden te vervolgen. Voor, tijdens en na de wedstrijd zijn in totaal 24 personen voor uiteenlopende feiten aangehouden. Inmiddels zijn zes van hen gedagvaard en hebben vier verdachten een transactieaanbod ontvangen. Thans vindt op basis van videobeelden en digitale opnames verder opsporingsonderzoek naar andere verdachten plaats. </antwoord>
      <noten afkomstig="antwoord"/>
   </antwoorden>
</kvr>
