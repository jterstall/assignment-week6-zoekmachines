<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Heijden (CDA) over het doorspelen van informatie over gestolen auto's aan een particulier bureau. (Ingezonden 27 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8176
</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Verkeer, vervoer en waterstaat (Motorrijtuigen)</item>
         <item attribuut="Trefwoorden">Diefstal Inlichtingen- en veiligheidsdiensten Motorrijtuigen</item>
         <item attribuut="Vindplaats">Kamervragen met antwoord 1998-1999, nr. 323, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van der Heijden</persoon>
         </item>
         <item attribuut="Datum_reaktie">1998-11-12</item>
         <item attribuut="Datum_indiening">1998-02-27</item>
         <item attribuut="Document-id">KVR8176</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="657" allpagenumbers="657 658" vetnummer="2979807980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8176" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="323" onderwerp="" indiendatum="1998-02-27">
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="12 november 1998), zie ook Aanhangsel Handelingen nr. 1004, vergaderjaar 1997–1998">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Spelen de Regionale Criminele Inlichtingendiensten (onder meer Zwolle en Utrecht) informatie over de verblijfplaats van gestolen auto’s door aan het particuliere bureau Advies Bureau Schade (ABS) te Nunspeet? </vraag>
      <vraag nummer="2">Doen deze inlichtingendiensten zulks mede omdat de politie in de betrokken regio’s geen tijd of mogelijkheden heeft om tips over gestolen auto’s af te handelen en spelen deze informatie dan maar door aan een particuliere organisatie, die de auto’s vervolgens gemakkelijk kan opsporen? </vraag>
      <vraag nummer="3">Wordt vervolgens particuliere bezitters van auto’s of hun verzekeraars door het bureau ABS een aanzienlijk bedrag gevraagd voor het terugbrengen van (of althans geleiden naar) een gestolen auto? </vraag>
      <vraag nummer="4">Is het waar dat, ingeval van weigering van betaling voor de (overigens van de politie afkomstige) informatie, welke tot het terugvinden van de gestolen auto leidt, deze niet aan de persoonlijke bezitter of zijn verzekeraar wordt gegeven? </vraag>
      <vraag nummer="5">Vindt u deze gang van zaken juist? </vraag>
      <vraag nummer="6">Maken Regionale Criminele Inlichtingendiensten, die informatie doorspelen opdat particulieren daar geld aan kunnen verdienen, zich schuldig aan strafbare feiten, of berust gegevensuitwisseling op een afspraak die uw instemming heeft? </vraag>
      <vraag nummer="7">Bent u bereid, waar het gaat om strafbaar gedrag van leden van RCID’s maatregelen te bevorderen, die de praktijk van het lucratieve doorgeven van gegevens ten detrimente van particulieren en verzekeraars tegengaat? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Naar aanleiding van berichten in De Telegraaf van 24 en 25 februari 1998 dat de RCID-en te IJsselland en Utrecht in strijd met de geldende regelgeving informatie over de verblijfplaats van gestolen auto’s zouden doorspelen aan een particulier onderzoeks- en expertisebureau, heeft het College van procureurs-generaal de rijksrecherche opdracht gegeven een feitenonderzoek in te stellen. Het feitenonderzoek vond plaats onder verantwoordelijkheid van de hoofdofficier van justitie te Zwolle en heeft zich. gegeven de perspublicaties hierover, toegespitst op de RCID-en te IJsselland en Utrecht in de periode 1995 tot april 1998. Het onderzoek is inmiddels afgerond. Uit het onderzoek is niet gebleken of aannemelijk geworden dat de RCID-en aan het betreffende expertisebureau vertrouwelijke CID-informatie hebben doorgespeeld. Wel is daaruit naar voren gekomen dat de RCID-en te IJsselland en Utrecht, wanneer deze benaderd werden door een informant die liet weten over informatie te beschikken over een ontvreemd voertuig maar daar wel tipgeld voor wenste te ontvangen, in veel gevallen met toestemming van de CID-officier van justitie, de bemiddeling van het betreffende bureau hebben ingeroepen bij het verkrijgen van een tipgeldgarantie van een verzekeringsmaatschappij. De RCID-en maakten gebruik van bemiddeling van dit bureau omdat van dit bureau doorgaans sneller een tipgeldgarantie werd verkregen dan wanneer de garantie, rechtstreeks of via het VAR (Vermiste Auto Register) of het Verbond van Verzekeraars, werd gevraagd van een verzekeringsmaatschappij. Het (verdere) opsporingsonderzoek werd vervolgens, aan de hand van de tip, verricht door de politie. In vrijwel alle gevallen heeft de RCID het tipgeld pas uitgekeerd nadat de tip ook daadwerkelijk had geleid tot de aanhouding van de dader (althans het bekend worden van zijn identiteit) en het aantreffen van het ontvreemde goed. De politie mag bemiddelen in gevallen dat verzekeringsmaatschappijen en/of expertisebureaus bereid zijn tipgeld ter beschikking te stellen voor de tip die leidt tot de opsporing van een ontvreemd goed. De (vroegere) Regeling Tip-, Toon en Voorkoopgelden, de (huidige) Regeling Bijzondere opsporingsgelden en de gedragscode 1991 – een op basis van de Regeling tip-, toon en voorkoopgelden gebaseerde en door de toenmalige Minister van Justitie en de toenmalige vergadering van procureurs-generaal gefiatteerde afspraak tussen verzekeringsmaatschappijen, expertisebureau’s, politie, Openbaar Ministerie en Ministerie van Justitie – staan dit toe. De gedragscode 1991 kent als uitgangspunt «geen dader, geen buit, geen beloning» en is van toepassing op elk willekeurig expertisebureau (en niet slechts op een door de verzekeraar aangewezen expertisebureau). Gelet hierop is de hoofdofficier van justitie te Zwolle tot de conclusie gekomen dat de RCID-en te IJsselland en Utrecht het betreffende bureau mochten inschakelen voor bemiddeling en dat niet in strijd is gehandeld met de gedragscode 1991. Het College van procureurs-generaal acht dit oordeel verantwoord. Ik deel dit standpunt. Het College heeft nog op het volgende gewezen. De door het betreffende bureau geleverde snelheid in het verstrekken van een tipgeldgarantie is voor een verder opsporingsonderzoek lang niet altijd noodzakelijk. Inschakeling van expertisebureau’s brengt daarentegen wel extra kosten met zich mee voor belanghebbenden (in het algemeen de verzekeraars). Deze moeten immers voor de diensten van zo’n bureau bemiddelingskosten betalen. Bovendien kan zelfstandige inschakeling door de RCID-en van expertisebureau’s, anders dan via de VAR of het Verbond van Verzekeraars, van) mogelijke belangenverstrengeling in zich bergen. Gelet hierop zal het College van procureurs-generaal de gedragscode, in elk geval op deze punten, nader doen bezien. In het kader hiervan zal het College laten inventariseren op welke wijze de overige CID-en handelen in gevallen waarin een informant bereid is informatie tegen betaling van tipgeld te verstrekken over een ontvreemd voertuig. Voorts zal het in overleg treden met de Overlegcommissie Gedragscode Tipgelden, die momenteel voorstellen voor een herziening van de gedragscode voorbereidt (in aansluiting op de herziening van de Regeling Tip-, Toon en Voorkoopgelden) en de andere bij de gedragscode betrokken instanties en personen. Eventuele wijzigingsvoorstellen die hieruit voortkomen zal het College mettertijd aan mij, al dan niet via de Overlegcommissie Gedragscode Tipgelden, voorleggen. Indien uit de inventarisatie mocht blijken van onregelmatigheden bij andere RCID-en zal het College mij daarvan ook in kennis stellen. </antwoord>
      <antwoord nummer="2 t/m 7">Gelet op het antwoord op vraag 1 kunnen de overige vragen, die uitgaan van de veronderstelling dat de RCID-en vertrouwelijke informatie hebben doorgespeeld, met behulp waarvan het betreffende bureau auto’s heeft opgespoord en die pas na betaling van een geldbedrag heeft terugbezorgd bij de verzekeraar of eigenaar, onbeantwoord blijven. </antwoord>
      <noten afkomstig="antwoord"/>
   </antwoorden>
</kvr>
