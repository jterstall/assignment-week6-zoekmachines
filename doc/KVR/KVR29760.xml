<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het leden Poppe en Jansen (beiden SP) aan de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over de toename van ontbossing door de Nederlandse import. (Ingezonden 14 september 2007); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29760
</item>
         <item attribuut="Inhoud">Vragen naar aanleiding van een rapport van Greenpeace Nederland waaruit blijkt dat de kap van oerbossen wereldwijd sterk is toegenomen door Nederlandse import van soja, biomassa, palmolie en hout. De Nederlandse afnemers beweren dat hun producten voldoen aan een hoge duurzaamheidsstandaard. Indieners vragen met name naar de resultaten van het overleg van de minister van LNV in het kader van de Soja Coalitie.</item>
         <item attribuut="Rubriek">Handel en economie (Import) Landbouw (Bosbouw)</item>
         <item attribuut="Trefwoorden">Bossen Import</item>
         <item attribuut="Vindplaats">Kamervragen met antwoord 2007-2008, nr. 314, Tweede Kamer</item>
         <item attribuut="Vraagnr_bij_indiening">2060725430</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe Jansen</persoon>
         </item>
         <item attribuut="Datum_reaktie">2007-10-19</item>
         <item attribuut="Datum_indiening">2007-09-14</item>
         <item attribuut="Document-id">KVR29760</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="667" allpagenumbers="667 668 669" vetnummer="2060725430" code="0708tkkvr314" lopendefooter="Tweede Kamer, vergaderjaar 2007–2008, Aanhangsel" filenaam="KVR29760" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="314" onderwerp="" indiendatum="2007-09-14">
         <vrager partij="SP" oorsprong="parlement">Poppe Jansen</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-10-19">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de ministers van Landbouw, Natuur en Voedselkwaliteit en voor Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kunt u bevestigen dat de kap van oerbossen wereldwijd voor de Nederlandse import in de periode tussen 1995 en 2005 met 73% is toegenomen? <voetnoot nummer="1"/>Zo neen, welk effect heeft de Nederlandse import van soja, biomassa, palmolie en houtproducten dan wél gehad op wereldwijde kap van oerbossen? </vraag>
      <vraag nummer="2">Is deze trend van ontbossing ten gevolge van de Nederlandse import na 2005 voortgezet? Zo ja, hoe valt dit te rijmen met de claim van veel Nederlandse afnemers van palmolie, soja, tropisch hout en dergelijke, dat hun producten voldoen aan een hoge standaard met betrekking tot duurzaamheid, zoals de Cramer-criteria en keurmerken? Zo ja, welke conclusie verbindt u hieraan met betrekking tot het duurzaamheidbeleid, bijvoorbeeld in de vorm van restricties voor de import van grondstoffen waarvan de herkomst twijfelachtig is? </vraag>
      <vraag nummer="3">Wat is de stand van zaken met betrekking tot de dialoog die de minister van Landbouw, Natuur en Voedselkwaliteit voert met maatschappelijke organisaties en het bedrijfsleven ten aanzien van soja, zowel in eigen land als internationaal? Zijn er reeds resultaten van de Soja Coalitie? Zo neen, bent u bereid zelf duurzaamheidcriteria op te stellen voor de import van grondstoffen ten behoeve van de Nederlandse (intensieve) landbouw? </vraag>
      <noten afkomstig="vraag">
         <noot nummer="1" datum="2007-09-12" bron="Rapport van Greenpeace Netherlands: " titel="The Dutch economic contribution to worldwide deforestation and forest degradation">Rapport van Greenpeace Netherlands: «The Dutch economic contribution to worldwide deforestation and forest degradation», 12 september 2007</noot>
      </noten>
   </vragen>
   <antwoorden aantal="1">
      <antwoord nummer="1" voetnoot="1 2 3">Nee, deze conclusie kan niet bevestigd worden. Het rapport van Greenpeace maakt geen onderscheid in ontbossing naar jaar en staat niet toe een vergelijking tussen de jaren 1995 en 2005 te maken. Ook gaat het rapport niet in op de vraag of het hierbij om oerbossen gaat of niet. In haar berekeningen van het landareaal dat gebruikt wordt voor de import van soja, palmolie, vlees en hout gaat het rapport uit van een aantal discutabele veronderstellingen: i) gedegradeerde en ontboste hectares worden bij elkaar opgeteld terwijl het in de praktijk bij een proces van degradatie gevolgd door ontbossing om hetzelfde grondgebied gaat; ii) aangenomen wordt dat bossen die niet FSC-gecertificeerd zijn per definitie aangetast worden, hetgeen geen rekening houdt met het bestaan van andere acceptabele certificeringsystemen en iii) er geen rekening gehouden wordt met het feit dat import in Nederland voor een groot deel bestaat uit producten die vervolgens weer doorgevoerd worden naar andere Europese landen. Hoewel wij de berekeningen van dit rapport daarom verwerpen is het kabinet zich er van bewust dat er, als gevolg van economische groei en de opkomst van nieuwe economieën met grote bevolkingsgroepen, een mondiaal toenemende vraag is naar palmolie, soja, vlees, hout, biomassa en andere primaire producten. Deze vraag legt een toenemend beslag op land en kan daarom leiden tot verdergaande ontbossing. Het is goed dat het Greenpeace rapport daar aandacht voor vraagt. Wij zijn het echter niet eens met de suggestie dat Nederland middels haar importen eenzijdig verantwoordelijk is voor de gevolgen van de afweging die andere soevereine staten op natuur en milieugebied maken. Er is op zijn minst sprake van een gedeelde verantwoordelijkheid die een gezamenlijke aanpak behoeft en het is op basis van deze gezamenlijke aanpak dat overheden, producenten, consumenten en bedrijfsleven in zowel Nederland als de aanleverende landen een groot aantal initiatieven ontplooien om deze handelsketens te verduurzamen. Bovenstaande laat onverlet dat de algemene zorg over verdergaande ontbossing wordt gedeeld. 2a Dat is moeilijk te zeggen aangezien hierover geen gegevens bekend zijn. De eerste cijfers over de ontbossing na 2005 worden pas in 2010 verwacht als onderdeel van de zogeheten Forest Resource Assessment van de Wereldvoedsel en Landbouw Organisatie van de Verenigde Naties. Het ligt echter in de rede te verwachten dat de wereldwijde ontbossing, hoewel vertraagd tussen 1995–2000 en 2000–2005, niet tot stilstand is gekomen. 2b De laatste jaren is er een aantal ontwikkelingen in gang gezet die de ontbossing als gevolg van de productie van de genoemde producten op termijn zouden kunnen tegengaan. Zo zijn Nederlandse bedrijven en NGO’s betrokken bij initiatieven zoals RSPO (de ronde tafel over duurzame palmolie), de RTRS (de ronde tafel over duurzame soja), investeren bedrijven in keurmerken en is het Kabinet doende om werk te maken van de duurzaamheidcriteria voor biomassa zoals aangegeven in het rapport van de projectgroep «duurzame productie van biomassa» (kamerstukken II, 2006/07, 30 305, nr. 25). Het proces om tot verdere definiëring en toepasbaarheid van duurzaamheidcriteria te komen is in volle gang. Ik zie dat veel Nederlandse afnemers van palmolie, soja en tropisch hout actief bezig zijn op het gebied van duurzaamheid en juich dat van harte toe. Het is om deze reden dat het nieuwe Beleidsprogramma Biodiversiteit Internationaal van de overheid de verduurzaming van produktie en toeleveringsketens tot één van haar vier centrale thema’s heeft benoemd. Per keten zal in samenwerking met stakeholders bekeken worden hoe de gevolgen van Nederlands handelen op de biodiversiteit in het buitenland kan worden beperkt. 2c Uit de ervaring die reeds is opgedaan in de houtketen is duidelijk geworden dat de overheid een viertal maatregelen kan nemen in de strijd tegen de import van grondstoffen waarvan de herkomst twijfelachtig oftewel niet duurzaam is: Allereerst is het mogelijk om op basis van internationale onderhandelingen afspraken te maken met productielanden. De Vrijwillige Partnerschap Overeenkomsten in het kader van het EU-FLEGT actieplan tussen hout producerende landen en de EU zijn daarvan een goed voorbeeld. Daarmee wordt een aantoonbaar legale stroom hout richting Europa gegenereerd en neemt de illegale houtkap en handel af. Ook kan de overheid andere partijen stimuleren hun rol te spelen. Voorbeelden zijn i) het stimuleren van de totstandkoming van certificatiesystemen gebaseerd op breed gedragen internationale standaarden die de Nederlandse duurzaamheidcriteria weerspiegelen en het stimuleren van maatschappelijke initiatieven (bijv. via de SMOM-subsidie) en ii) het ondersteunen van initiatieven van het bedrijfsleven. Zo neemt de Vereniging van Nederlandse Houtondernemingen in Europese verband deel aan twee grote Europese projecten waarmee de handelsketens uit risicolanden opgeschoond worden en streeft zij er middels een eigen actieplan naar om in 2009 de legaliteit van al het door naar leden geleverde hout te kunnen garanderen. In dat jaar staat zij garant voor de duurzaamheid van 75% van het door haar geleverde hout. Duurzaam inkopen is het derde instrument dat door overheden kan worden ingezet. Dat kan uiteraard uitsluitend daar waar het gaat om grondstoffen/producten die de overheid zelf inkoopt, zoals hout. Tot slot kan in Europees verband gepleit worden voor maatregelen tegen de import van illegaal gewonnen en verhandelde producten. Minister Verburg heeft bijvoorbeeld recentelijk in Brussel gepleit voor een coherent en WTO-conform pakket aan wettelijke maatregelen tegen de import van illegaal hout en er bij de Europese Commissie op aangedrongen het onderzoek dat daartoe wordt uitgevoerd met spoed af te ronden. In dat verband heeft Minister Verburg ook verwezen naar de studies die de Minister voor Ontwikkelingssamenwerking en de Staatssecretaris van Economische Zaken <voetnoot nummer="1"/>en ik <voetnoot nummer="2"/>begin september aan u hebben aangeboden. Beide studies gingen in op de mogelijkheden en beperkingen van diverse internationale overeenkomsten en verdragen (WTO, EU, ILO, CBD, CITES, etc.) voor beleidsmaatregelen om non-trade concerns te adresseren en de maatschappelijke dialoog over handel en non-trade concerns die daarover onder leiding van het Ministerie van Economische Zaken wordt georganiseerd. Met de resultaten van die maatschappelijke dialoog zal een interdepartementale werkgroep onder leiding van EZ zich herbezinnen op de Nederlandse inzet op non-trade concerns (NTC), gericht op een evt. herziening van het Nederlandse standpunt over effectieve adressering van NTC in het voorjaar van 2008. Importrestricties op basis van duurzaamheidcriteria (productiewijze) zijn alleen mogelijk wanneer daarvoor in internationale verdragen een basis is. Deze verdragen bestaan vooralsnog niet en het lijkt daarom niet aannemelijk dat Nederland unilateraal importverboden op niet duurzaam geproduceerde soja en palmolie kan instellen. 3a In Nederland hebben de ontwikkelings- en milieu- en natuurorganisaties (NGO’s) zich enige jaren geleden verenigd in de «Nederlandse sojacoalitie». Zij vragen aandacht voor de negatieve sociale implicaties en de aantasting van natuur en landschap als gevolg van toenemende sojaproductie in Zuid-Amerika. De Nederlandse sojacoalitie en betrokken Nederlandse bedrijven hebben intensief geparticipeerd in een onderzoek dat in opdracht van het ministerie is uitgevoerd naar de waardeketens van soja in Brazilië, Argentinië en Nederland. Hieruit blijkt dat de uitbreiding van de Argentijnse sojateelt in de noordelijke savanne- en regenwoudgebieden heeft plaatsgevonden. In Brazilië, met de veehouderij als tussenschakel bestaat een indirect verband tussen uitbreiding van sojateelt en ontbossing van het Amazonegebied <voetnoot nummer="3"/>. De sojasector bezit in vergelijking met andere agrarische ketens enkele specifieke kenmerken die vragen om een gerichte aanpak. Deze betreffen: het grote areaal waarop de teelt beslag legt, de aanwezigheid van vele kleinschalige telers in Zuid-Amerika, de ketenregie die in handen is van een beperkt aantal veelal internationale opererende ondernemingen en de afwezigheid van een intergouvernementeel kader. Juist vanwege het sterk internationale karakter van de sector, waarbij belangen van sojatelers en afnemers van sojaproducten kunnen verschillen, is van belang dat met zoveel mogelijk relevante partijen de dialoog wordt gezocht en gevoerd. Dit proces met betrokkenheid van de (vertegenwoordigers van de) schakels in de keten en NGO’s dient uit te monden in een breed gedragen visie op de uitgangspunten en criteria van een duurzame en efficiënte sojasector en de consequenties daarvan voor de productie, handel en de consumptie van soja. Het belangrijkste instrument hiervoor is de RTRS. Op initiatief van bedrijfsleven en NGO’s is een internationaal platform ontstaan van partijen die in dialoog samenwerken om voor de bulkstroom aan sojaproducten op korte termijn (binnen twee jaar) duurzaamheidcriteria voor de sojaketen (nadruk op teelt) te ontwikkelen en te implementeren. De RTRS heeft inmiddels de Asunción Declaratie opgesteld waarin belangrijkste sociale en ecologische thema’s zijn vastgelegd. Een speciale werkgroep van RTRS-leden is belast met de verder uitwerking van de criteria. Dat in dit proces vrijwel alle grote sojaproducenten en handelaren betrokken zijn laat het belang zien dat er aan gehecht wordt. De druk vanuit de maatschappij en maatschappelijke organisaties, lokaal, internationaal en uit Nederland, is daar een belangrijke factor in. Nederland zal het verdere proces ter verduurzaming van de sojaketen blijven ondersteunen. Ik heb het vertrouwen dat de RTRS er in slaagt om de gestelde doelen te realiseren. 3b Zie antwoord bij 2c. </antwoord>
      <noten afkomstig="antwoord">
         <noot nummer="1">Kamerstukken vergaderjaar 2006–2007, 25 074, nr. 148</noot>
         <noot nummer="2">Kamerstukken vergaderjaar 2006–2007, 30 305, nr. 34</noot>
         <noot nummer="3">Sojahandel-en ketenrelaties sojaketens in Brazilië, Argentinië en Nederland; Den Haag, LEI, 2006</noot>
      </noten>
   </antwoorden>
</kvr>
