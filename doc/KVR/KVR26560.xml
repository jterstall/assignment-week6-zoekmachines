<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Joldersma (CDA) aan de ministers van Volksgezondheid, Welzijn en Sport en van Justitie over agressieve patiënten in de GGZ. (Ingezonden 28 juli 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26560
</item>
         <item attribuut="Inhoud">Vragen naar aanleiding van item in NOS-journaal van 25 juli en artikel in Trouw van 26 juli 2006 over agressieve patiënten in de GGZ die nauwelijks (meer) te behandelen zijn en voor onrust en spanning in klinieken zorgen. Indiener suggereert om voor deze groep mogelijk blijvend delictgevaarlijke patiënten 'longcare'-voorzieningen te creëren. Hoeveel van dergelijke voorzieningen zijn inmiddels in Nederland gerealiseerd? [Aanvulling op vragen van het lid Azough (GroenLinks), eveneens ingezonden 28 juli 2006].</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten)</item>
         <item attribuut="Trefwoorden">Patiënten Psychiatrische ziekenhuizen</item>
         <item attribuut="Vindplaats">Kamervragen met antwoord 2006-2007, nr. 148, Tweede Kamer</item>
         <item attribuut="Vraagnr_bij_indiening">2050617110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Joldersma</persoon>
         </item>
         <item attribuut="Datum_reaktie">2006-10-12</item>
         <item attribuut="Datum_indiening">2006-07-28</item>
         <item attribuut="Document-id">KVR26560</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="317" allpagenumbers="317 318" vetnummer="2050617110" code="0607tkkvr148" lopendefooter="Tweede Kamer, vergaderjaar 2006–2007, Aanhangsel" filenaam="KVR26560" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="148" onderwerp="" indiendatum="2006-07-28">
         <vrager partij="CDA" oorsprong="parlement">Joldersma</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="12 oktober 2006), zie ook Aanhangsel Handelingen nr. 1959, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de berichtgeving over agressieve patiënten in de GGZ die nauwelijks (meer) te behandelen zijn en voor onrust en spanning in klinieken zorgen? 1, 2 </vraag>
      <vraag nummer="2">Gaat het hier om patiënten die mogelijk blijvend delictgevaarlijk zijn, ook al hebben zij nog geen (TBS-waardig) delict gepleegd, en die langdurig verblijf in een beschermde zorgomgeving nodig hebben? </vraag>
      <vraag nummer="3">Vindt u dat het zowel vanuit het belang van de veiligheid van de samenleving, het personeel en de patiënt zelf als vanuit zorgoptiek wenselijk is voor deze groep patiënten zogenoemde long-care voorzieningen te creëren ? </vraag>
      <vraag nummer="4">Hoeveel long-care plaatsen zijn inmiddels in Nederland gecreëerd en hoeveel long-care plaatsen komen daar in de komende jaren bij? </vraag>
      <vraag nummer="5">Welk ministerie is na invoering van de aanbesteding uit het rapport Houtman verantwoordelijk voor het totstandkomen van long-care plaatsen in de GGZ voor deze groep patiënten? Toelichting Deze vragen dienen ter aanvulling op de vragen van het lid Azough (GroenLinks), ingezonden 28 juli 20056 (vraagnummer 2050617060 </vraag>
      <noten afkomstig="vraag">
         <noot nummer="1" datum="2006-07-25" bron="NOS-journaal">NOS-journaal, 25 juli 2006</noot>
         <noot nummer="2" datum="2006-07-26" bron="Trouw">Trouw, 26 juli 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De term delictgevaarlijk is een term, waarmee tbs-gestelden worden aangeduid bij wie het delictrisico, ondanks intensieve behandeling, niet voldoende afneemt (zie brief van de Minister van Justitie, Kamerstukken II 2004–2005, 29 452, nr. 14). In de geestelijke gezondheidszorg gaat het om cliënten die gedwongen zijn opgenomen, omdat zij vanwege hun geestesstoornis een gevaar vormen voor zichzelf en/of hun omgeving. In enkele gevallen worden zij langdurig of blijvend gedwongen opgenomen, omdat dit gevaar niet afneemt. Zo worden anderen en zijzelf beschermd. </antwoord>
      <antwoord nummer="3 en 4">Voor langdurig zorgafhankelijke cliënten, die worden geplaatst in het kader van de Wet Bijzonder opnemingen in psychiatrische ziekenhuizen, zijn dergelijke voorzieningen al binnen de gesloten afdelingen van reguliere algemeen psychiatrische ziekenhuizen (APZ) beschikbaar. Sinds de recente modernisering van de Algemene Wet Bijzondere Ziektekosten zijn de planningsnormen voor het aantal plaatsen binnen deze APZ’s losgelaten; dit betekent dat dit aantal afhankelijk is van de zorgvraag. Het staat de instellingen vrij om uitbreiding te vragen, indien dit noodzakelijk is. Op dit moment zijn er geen signalen dat er sprake is van grote tekorten. Voor de complexe problematiek binnen deze doelgroep van langdurig zorgafhankelijke cliënten is wel een structurele uitbreiding van het aantal plaatsen van 72 naar 77 in klinieken voor intensieve behandeling (KIB) in voorbereiding. Het is de bedoeling om dit nog voor het einde van dit jaar te realiseren. Deze KIB-plaatsen zijn echter steeds kortdurend beschikbaar, vanuit het uitgangspunt dat er perspectief is op verbetering in functioneren van de cliënt. Dit laatste houdt in terugplaatsing naar een APZ. Daarnaast is er een uitbreiding van langdurige zorg in een KIB-achtige setting van 48 plaatsen goedgekeurd. Het aantal plaatsen voor cliënten met complexe problematiek, die op strafrechtelijke titel een langdurige forensische behandelplaats nodig hebben, staat hier los van (zie ook antwoord op vraag 5). </antwoord>
      <antwoord nummer="5">Het ministerie van Volksgezondheid Welzijn en Sport is verantwoordelijk voor het totstandkomen van de plaatsen binnen de geestelijke gezondheidszorg ten behoeve van bovengenoemde categorie cliënten. Zorgkantoren hebben vanuit de AWBZ voor deze groep een zorgplicht. De financiering van de zorg, die op basis van een strafrechtelijke titel wordt verleend, wordt vanaf 1-1-2007 overgedragen aan het ministerie van Justitie. </antwoord>
      <noten afkomstig="antwoord"/>
   </antwoorden>
</kvr>
