<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over beddenverdeling in de ziekenhuisregio Kennemerland. (Ingezonden 27 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6242
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Noord-Holland Ziekenhuizen</item>
         <item attribuut="Vindplaats">Kamervragen met antwoord 1997-1998, nr. 490, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1997-12-24</item>
         <item attribuut="Datum_indiening">1997-11-27</item>
         <item attribuut="Document-id">KVR6242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1001" allpagenumbers="1001 1002" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6242" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="490" onderwerp="" indiendatum="1997-11-27">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="24 december 1997) Voortschrijdend beleid In het begin van dit jaar heb ik een aantal ziekenhuizen welke zich, evenals de twee Haarlemse ziekenhuizen, bezinnen op grootschalige nieuwbouwprojecten, bericht, dat ik een meer vernieuwende manier van toekomstige zorgverlening, uiteindelijk resulterend in een ander soort gebouwenopzet voorsta. De toekomstige ziekenhuiszorg zal zich nog meer dan thans het geval is moeten toeleggen op haar kerntaken. Dat zijn vooral «high-tech-cure» taken. Mede door de verbeterde technologische mogelijkheden zal de ziekenhuiszorg verder verschuiven van kliniek naar polikliniek. De verblijfsruimte zal minder omvangrijk worden, het aantal benodigde bedden – ik denk hierbij aan een aantal dat op de middellange termijn rond de 2 bedden per 1000 inwoners kan komen te liggen – zal nog flink kunnen afnemen. Daar tegenover staat dat het aantal poliklinieken, behandelafdelingen en diagnostische faciliteiten zal toenemen vooral in het kader van dagbehandeling en short-stay. Uiteraard kan deze kanteling vanwege nog bestaande infrastructuren niet van de een op de andere dag zijn beslag krijgen, maar zal dit met name in nieuwe situaties eerder mogelijk zijn dan daar waar bestaande gebouwencomplexen nog een tijd mee zullen moeten gaan. Ik heb beide ziekenhuizen meegedeeld dat ik ervan uitga dat deze richtinggevende indicaties bij het verder ontwikkelen van hun nieuwbouwinitiatief zichtbaar zullen moeten worden gemaakt. Dat betekent dat in de vervolgfase na de verklaring hiermee rekening moet worden gehouden. Voor het Spaanse ziekenhuis heeft dit er intussen in geresulteerd dat zij hun plannen hebben aangepast naar een hoofdlocatie te Hoofddorp en dat de locaties te Heemstede zal worden omgevormd tot buitenpolikliniek. Het Kennemer Gasthuis heeft voor de nieuwbouwlocatie Noord na ampele overwegingen gekozen om in één keer aldaar het eindplaatje te ontwikkelen op basis van thans bekende inzichten. Dat houdt een zorgaanbod in voor ± 100 000 personen, dat overeenkomt met 275 bedden bij 2,8-promille. In infrastructurele zin wordt dit uitgangspunt in het zorgaanbod vorm gegeven door het aantal bedden te beperken tot 187 alsmede door, ter compensatie voor een geringer aantal bedden, uitgebreidener faciliteiten in de zin van poli’s, diagnostiek en dagbehandeling. Er vindt dus geen verkleining van het zorgaanbod plaats. Wel wordt op deze wijze voorkomen dat in de nabije toekomst er op deze nieuwe locatie weer een dan noodzakelijke verdere proportionele verschuiving van kliniek naar polikliniek moet gaan plaatsvinden. Omdat niet van het ene op het andere moment de gehele organisatie in staat is om op de 2,0-promille te gaan werken wordt zolang de capaciteit op de locatie EG nog verhoogd met een aantal bedden dat op de locatie Noord wordt bespaard. De infrastructuur op de locatie EG is zodanig dat in de toekomst met geringe aanpassingen deze klinische voorzieningen kunnen worden omgezet en daarmee wordt aangesloten op de 2,0-promille norm. Wat nog immer in de bedoeling ligt is een volwaardige zorgvoorziening op de locatie Noord – uitgaande vanuit de organisatie als geheel – welke een productie zal hebben van zo’n 40% meer klinische opnames, tweemaal zoveel polikliniekbezoeken, dagverpleging en operaties alsmede een viertal extra specialismen ten opzichte van de oude Zeeweg situatie. Een belangrijk punt hierbij is dat het investeringsbedrag overeenkomstig met het bedrag dat hoort bij het afgesproken bouwvolume op basis van de in het convenant afgesproken aantallen bedden x m 2 x prijs per m 2 , uitgangspunt is.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u een positief oordeel gegeven over plannen van de directie van het Kennemer Gasthuis met betrekking tot de beddenverdeling in de ziekenhuisregio Kennemerland? <voetnoot nummer="1"/>Zo ja, bent u ervan op de hoogte dat daarmee een op 5 juni 1996 gesloten en door u bekrachtigd convenant opengebroken wordt? </vraag>
      <vraag nummer="2">Kan aangegeven worden welke nieuwe feiten aanleiding zijn geweest om een sterke inkrimping van de te realiseren nieuwbouw op de grens van Velsen en Haarlem (van 275 naar 187 bedden) ten gunste van een bijna even grote uitbreiding van het aantal bedden in het uiterste zuiden van de betreffende ziekenhuisregio (van 360 naar 424 bedden), positief te beoordelen? </vraag>
      <vraag nummer="3">Bent u van plan dit gewijzigde standpunt nog te toetsen aan het oordeel van betrokken gemeentebesturen, patiëntenorganisaties en overige regionale betrokkenen? </vraag>
      <vraag nummer="4">Wordt bij deze gewijzigde opvatting vooruitgelopen op een thans nog slechts in discussie zijnde nieuwe normeringssytematiek? Gebeurt dit ook ten aanzien van de voorbereiding van andere bouwprojecten? </vraag>
      <noten afkomstig="vraag">
         <noot nummer="1" datum="1997-11-25" bron="Haarlems Dagblad / IJmuider Courant">Haarlems Dagblad /IJmuider Courant, 25 november 1997</noot>
      </noten>
   </vragen>
   <antwoorden aantal="4">
      <antwoord nummer="1">Zoals uit de inleiding reeds blijkt is dit geen éénmansactie van de ziekenhuisdirectie maar is dit op nadrukkelijke instigatie van mij gebeurd en is hierover met onder meer de regiopartners uit het convenant gesproken. Hij bijgestelde programma van eisen d.d. 4-12-1997 zal op de gebruikelijke manier om advies worden gezonden en zal mede op basis daarvan worden beoordeeld. Het bijgestelde plan beschikt over een medium care unit en er is rekening gehouden met de opvang van acute hartproblemen, terwijl ook een 7x24 uurs opvang alsook de faciliteiten zoals röntgen en laboratorium round de clock beschikbaar zijn. Daar dit aangepaste plan naar mijn mening geen principiële inhoudelijke verandering ten opzichte van het gesloten convenant inhoudt, immers het volume van de zorgverlening verandert daarmee niet, blijf ik van oordeel dat hiermee nog steeds in de geest van het convenant wordt gehandeld. </antwoord>
      <antwoord nummer="2">Zoals uit de inleiding blijkt is getracht om het ziekenhuis locatie Noord in één keer te realiseren op basis van thans bekende inzichten zodat niet weer op korte termijn organisatorische en daarmee ook infrastructurele aanpassingen nodig zijn. Indien op deze manier gestalte gegeven kan deze locatie de ziekenhuiszorg verlenen voor de subregionale bevolking. De reden dat thans een kleiner aantal bedden dan die welke in eerste instantie voor de locatie Noord waren bestemd naar de locatie EG zijn verschoven heb ik onder het kopje voortschrijdend beleid reeds uiteengezet. </antwoord>
      <antwoord nummer="3">Ik ga er welhaast als vanzelfsprekend vanuit dat het ziekenhuis de regionale partijen tijdig in haar planvorming zal blijven betrekken. Daarenboven zal het programma van eisen, zoals thans bijgesteld ter beoordeling voorligt, zoals gebruikelijk aan het College voor ziekenhuisvoorzieningen om advies worden voorgelegd. Hiermee kan praktisch elke partij, gezien de vertegenwoordiging in dit college, zijn mening daarover kwijt. Zoals ik u hiervoor reeds mededeelde heeft overleg plaats gevonden met de convenantpartijen. Daarenboven heb ik van de directie van het Kennemer Gasthuis begrepen dat wellicht nog deze maand en anders de volgende de plaatselijke patiëntenorganisaties advies over dit plan uitbrengen. Dit kan b.v. voor het onderdeel hartbewaking nog enige aanpassingen geven, doch hiervoor is ruimte voorzien in het plan. </antwoord>
      <antwoord nummer="4">Het is u en ook het veld ongetwijfeld bekend dat ik reeds bijna gedurende een jaar de ziekenhuizen welke in een grootschalige bouwprocedure verkeren er op attendeer dat er veranderingen op komst zijn in de manier van zorgverlening resulterende in een andere gebouwenopzet. Deze signalen komen op verschillende manieren vanuit het veld op mijn ministerie binnen. Dit heeft er toe geleid dat ik het College voor ziekenhuisvoorzieningen omtrent dit onderwerp heb verzocht mij hierover te adviseren. Een afschrift van die aanvraag stuurde ik de Kamer toe. Gezien de lange doorlooptijd en kostbare voorbereiding van grootschalige ziekenhuisbouw kan men naar mijn mening niet vroeg genoeg rekening houden met toekomstige medisch-technische ontwikkelingen. </antwoord>
      <noten afkomstig="antwoord"/>
   </antwoorden>
</kvr>
