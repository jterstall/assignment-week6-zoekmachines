<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de invloed van de farmaceutische industrie op het psychiatrisch denken en handelen. (Ingezonden 18 september 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26577
</item>
         <item attribuut="Inhoud">Bijna alle opinieleiders in de psychiatrie zouden verstrengeld zijn met de farmaceutische industrie, blijkt uit 'Psychiaters te koop', een boek over de invloed van de farmaceutische industrie op het psychiatrisch denken en handelen.</item>
         <item attribuut="Rubriek">Bedrijfsleven en industrie (Industrie) Gezondheidszorg (Geestelijke gezondheidszorg) Gezondheidszorg (Geneesmiddelen)</item>
         <item attribuut="Trefwoorden">Farmaceutische industrie Geneesmiddelen Psychiatrie</item>
         <item attribuut="Vindplaats">Kamervragen met antwoord 2006-2007, nr. 165, Tweede Kamer</item>
         <item attribuut="Vraagnr_bij_indiening">2050619360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-10-13</item>
         <item attribuut="Datum_indiening">2006-09-18</item>
         <item attribuut="Document-id">KVR26577</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="353" allpagenumbers="353 354" vetnummer="2050619360" code="0607tkkvr165" lopendefooter="Tweede Kamer, vergaderjaar 2006–2007, Aanhangsel" filenaam="KVR26577" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="165" onderwerp="" indiendatum="2006-09-18">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het artikel over het boek «Psychiaters te koop» van de Leidse psycholoog Ron van Deth en de Leuvense hoogleraar psychiatrie Walter Vandereycken over de invloed van de farmaceutische industrie op het psychiatrisch denken en handelen? <voetnoot nummer="1"/>
      </vraag>
      <vraag nummer="2">Is het waar dat bijna alle opinieleiders in de psychiatrie verstrengeld zijn met de farmaceutische industrie, en dat er bijna geen onafhankelijke opinieleiders zijn die psychiaters en huisartsen kunnen leren hoe zij patiënten moeten behandelen? </vraag>
      <vraag nummer="3">Kunt u een overzicht geven van opinieleiders in de psychiatrie en de banden die zij hebben met de farmaceutische industrie? Zo neen, waarom bent u niet op de hoogte van deze belangenverstrengeling? </vraag>
      <vraag nummer="4">Kunt u aangeven hoe het gebruik van geneesmiddelen in de psychiatrie zich in de afgelopen 10 jaar heeft ontwikkeld? </vraag>
      <vraag nummer="5">Kunt u aangeven wanneer en in welke mate geneesmiddelen in de behandelrichtlijnen zijn opgenomen, en welke opinieleiders in de psychiatrie bij het opstellen van die behandelrichtlijnen waren betrokken? </vraag>
      <vraag nummer="6">Kunt u aangeven welke onderzoeken op het terrein van de psychiatrie zijn betaald door de farmaceutische industrie? Is het waar dat het middel van de fabrikant die betaalt aan een onderzoek meestal als beste uit dit onderzoek komt ? </vraag>
      <vraag nummer="7">Bent u bereid tot het instellen van een openbaar register waarin psychiaters (en andere artsen) hun banden met de industrie moeten aangeven, en daarbij vermelden bij welke onderzoeken en welke geneesmiddelen zij zijn betrokken? </vraag>
      <vraag nummer="8">Wat vindt u van het in het eerdergenoemde artikel gegeven voorbeeld van de Nijmeegse psychiater Speckens, waarbij zij € 2000 kreeg geboden voor iedere patiënt die zij een geneesmiddel van een bepaalde fabrikant voorschreef? Om welke fabrikant gaat het hier? Is dit in strijd met huidige wet- en regelgeving? Zo ja, waarom? Welke stappen gaat u ondernemen tegen dit soort gedrag van de farmaceutische industrie? </vraag>
      <noten afkomstig="vraag">
         <noot nummer="1" datum="2006-09-14" bron="Trouw">Trouw, 14 september 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik ben niet op de hoogte van de mate waarin opinieleiders in de psychiatrie ingeschakeld worden door de farmaceutische industrie. In het algemeen krijgen de psychiaters in opleiding met meerdere opleiders te maken. De opleiding van psychiaters wordt grotendeels uitgevoerd in samenwerkingsverbanden van universiteiten, opleidingsinstituten en GGZ instellingen (opleidingsconsortia) waar de hoofdopleider/hoogleraar de eindverantwoordelijkheid heeft voor de theorie. De hoofdopleider/hoogleraar is vaak ook betrokken bij onderzoek, al dan niet gefinancierd door de industrie. Het zijn vooral de stage-supervisoren die de praktijkopleiding uitvoeren, dat wil zeggen «hoe patiënten behandeld moeten worden». </antwoord>
      <antwoord nummer="3">Ik heb geen overzicht van de opinieleiders in de psychiatrie, noch van de banden die die opinieleiders zouden hebben met de farmaceutische industrie. Ik vind het belangrijk dat er transparantie is over onderlinge relaties tussen medische opinieleiders en de farmaceutische industrie. Deze transparantie is in eerste instantie belangrijk voor de sector zelf. </antwoord>
      <antwoord nummer="4">Uit gegevens van de Stichting Farmaceutische Kengetallen (SFK) is te zien dat de uitgaven aan geneesmiddelen in de psychiatrie oplopen van € 190 miljoen in 1997 tot € 362 miljoen in 2005. De uitgavengroei neemt af vanaf 2002, mede door het op de markt komen van generieke geneesmiddelen. De afgelopen jaren was er nauwelijks groei: 0,3% in 2005. Tot 2001 lag de groei gemiddeld ruim boven de 10%. </antwoord>
      <antwoord nummer="5">In alle richtlijnen in de psychiatrie en de rest van de geneeskunde, is er een onderdeel «behandeling met geneesmiddelen» indien van toepassing. Het is een gebruikelijk onderdeel omdat medicamenteuze behandeling een belangrijk onderdeel is van de geneeskundige behandeling. Overigens is niet-medicamenteuze behandeling ook een vast onderdeel in behandelrichtlijnen. Alle richtlijnen in de psychiatrie zijn algemeen toegankelijk via internet en bij alle richtlijnen staan de opstellers vermeld. Zie www.ggzrichtlijnen.nl. </antwoord>
      <antwoord nummer="6">Nee, ik bezit geen overzicht van door de farmaceutische industrie betaald onderzoek. In het algemeen wordt toegepast geneesmiddelenonderzoek in het kader van registratie van een geneesmiddel betaald door de farmaceutische industrie. De bevoegde autoriteiten stellen eisen aan de registratie. De EMEA (European Agency for the Evaluation of Medical Products) heeft richtsnoeren uitgevaardigd waar trials aan moeten voldoen. Deze richtsnoeren zijn gebaseerd op wetenschappelijke gronden en zijn in overeenstemming met de Verenigde Staten en Japan tot stand gekomen. In deze richtsnoeren is aangegeven wanneer en om welke reden keuzen gemaakt kunnen worden in het onderzoek. Dit verschilt per aandoening en per geneesmiddelenklasse. Beoordelaars bij bevoegde instanties houden hier rekening mee. Voor ieder geneesmiddel en iedere indicatie wordt een afweging gemaakt wat de beste onderzoeksmethode is. Voor de registratie van geneesmiddelen zijn fabrikanten gebonden aan die set van regels. Hun geneesmiddelen komen daardoor niet automatisch als beste uit onderzoek. </antwoord>
      <antwoord nummer="7">Ik ben een groot voorstander van meer transparantie in de geneesmiddelensector. In de op het Reclamebesluit Geneesmiddelen gebaseerde beleidsregels gunstbetoon is als eis gesteld dat banden tussen sprekers (in casu medische opinieleiders) en de farmaceutische industrie vooraf bekend dienen te worden gemaakt. Deze bepaling is opgenomen voor het bijwonen van (wetenschappelijke) bijeenkomsten. In het verlengde van deze bepaling ligt het voor de hand dat een dergelijke eis ook geldt voor publicaties zoals folders en artikelen. Voor publicaties in medisch wetenschappelijke tijdschriften is het melden van banden/belangenverstrengeling overigens vaak een vereiste voor publicatie. Een openbaar register is naar mijn mening derhalve niet nodig. Een dergelijk register betekent een administratieve last voor de sector en het lijkt mij bovendien erg onderhoudsgevoelig. </antwoord>
      <antwoord nummer="8">Dr. Speckens noemt in haar inaugurele rede diverse voorbeelden. Ze geeft er net te weinig details bij om hierover inhoudelijk een oordeel te kunnen hebben. Ik kan er in meer algemene zin wel het volgende over opmerken. Ik ben tegen het koppelen van vergoedingen aan het voorschrijven van geneesmiddelen wanneer dat tot doel heeft de omzet van specifieke «eigen» producten te vergroten. Ik vind wel dat er een redelijke vergoeding beschikbaar moet zijn voor het verlenen van medewerking aan onderzoek. Deze vergoeding moet echter wel in verhouding staan tot de geleverde activiteit. Wanneer de inschakeling van medische opinieleiders binnen dit kader valt, is er naar mijn mening geen sprake van ongeoorloofde marketing of reclame. Indien mevrouw Speckens van mening is dat het genoemde aanbod in strijd is met het Reclamebesluit Geneesmiddelen of de normen van de Stichting Code Geneesmiddelenreclame (CGR) dan kan zij daarover een klacht indienen bij de Codecommissie van de CGR die daarover een uitspraak kan doen. Mevrouw Speckens kan de CGR ook om advies vragen. Ik zou het waarderen als mevrouw Speckens contact opneemt met de CGR. Overigens stuur ik voorbeelden die ik zelf ontvang altijd door naar de CGR of de Inspectie voor de Gezondheidszorg. </antwoord>
      <noten afkomstig="antwoord"/>
   </antwoorden>
</kvr>
