<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over investeringen in natuur en milieu. (Ingezonden 27 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4734
</item>
         <item attribuut="Inhoud">Vragen over het verslag van een 'ronde tafelbijeenkomst' over toekomstige overheidsinvesteringen van 5 maart 1997 dat in de openbaarheid is gekomen.</item>
         <item attribuut="Rubriek">Milieu (Algemeen) Natuur (Algemeen) Overheidsfinanciën (Overig)</item>
         <item attribuut="Trefwoorden">Milieuhygiëne Natuurbescherming Overheidsinvesteringen</item>
         <item attribuut="Vindplaats">Kamervragen met antwoord 1996-1997, nr. 1042, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-04-14</item>
         <item attribuut="Datum_indiening">1997-03-27</item>
         <item attribuut="Document-id">KVR4734</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2129" allpagenumbers="2129 2130" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1042" onderwerp="" indiendatum="1997-03-27">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-04-14">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hoe verklaart u het feit dat een verslag van een «ronde tafelbijeenkomst» over toekomstige overheidsinvesteringen gedateerd op 5 maart 1997, in de openbaarheid is gekomen? <voetnoot nummer="1"/>
      </vraag>
      <vraag nummer="2">Kunt u bevestigen, dat mr. L.A. Geelhoed, secretaris-generaal van het ministerie van Economische Zaken, correct wordt geciteerd in dit verslag, daar waar hij meent dat geld voor groene investeringen: «net zo goed in de Noordzee kan worden gegooid» omdat ze weinig bijdragen aan werkgelegenheid, bereikbaarheid en het oplossen van de problemen van de grote steden.»? </vraag>
      <vraag nummer="3">Vielen andere aanwezigen hem bij in deze uitspraak? Vloeit deze uitspraak voort uit een breedgedragen opvatting onder top-ambtenaren? </vraag>
      <vraag nummer="4">Neemt u afstand van deze en soortgelijke uitspraken? </vraag>
      <vraag nummer="5">Op welke manier denkt u te waarborgen, dat investeringen in natuur &amp; milieu voortaan in de beleidsvoorbereiding, bijvoorbeeld in het kader van de ICES-besprekingen, veel serieuzer worden onderzocht en meegewogen? </vraag>
      <vraag nummer="6">Vecht u in een onderlinge briefwisseling een meningsverschil uit over het belang en de urgentie van investeringen in natuur &amp; milieu? </vraag>
      <vraag nummer="7">Bent u bereid volledig opening van zaken te geven over de aard van dit meningsverschil. </vraag>
      <vraag nummer="8">Is het u bekend dat een aantal milieu-organisaties in het rapport «Veters Los» een elftal projecten voor een groene infrastructuur hebben gepresenteerd? </vraag>
      <vraag nummer="9">Bent u bereid zo spoedig mogelijk, in ieder geval vóór uitkomst van de voorjaarsnota, met een kabinetsstandpunt over dit rapport te komen? </vraag>
      <noten afkomstig="vraag">
         <noot nummer="1" datum="1997-03-26" bron="Algemeen Dagblad">Algemeen Dagblad, 26 maart 1997</noot>
      </noten>
   </vragen>
   <antwoorden aantal="4">
      <antwoord nummer="1">Het bewuste artikel in het Algemeen Dagblad van 26 maart 1997 is niet gebaseerd op een verslag van een ronde tafelbijeenkomst over toekomstige overheidsinvesteringen maar betreft waarschijnlijk persoonlijke aantekeningen van één van de aanwezigen. Van de bijeenkomst is namelijk geen verslag gemaakt. Op zich valt het te betreuren dat op deze wijze wordt gelekt uit een brainstormsessie. 2 tot en met 5 Het artikel maakt duidelijk dat de persoonlijke aantekeningen kennelijk volstrekt onvolledig en onjuist moeten zijn geweest. Voor de goede orde vermeld ik wat de heer Geelhoed op basis van zijn persoonlijke aantekeningen bij benadering heeft gezegd. «De nu in ICES-verband plaatsvindende discussie concentreert zich te eenzijdig op het financiële instrumentarium van de overheid. Daarbij lijken we twee dingen te vergeten. In de eerste plaats is niet iedere besteding van de overheid ten behoeve van mobiliteit, omgevingskwaliteit, kennisinfrastructuur of grote steden, een investeringsuitgave in de strikte betekenis van het woord. In veel gevallen gaat het om materiële consumptieve uitgaven of om overdrachtsuitgaven in de vorm van subsidies, die gewoon uit de departementale begrotingen moeten worden opgebracht. In de tweede plaats moeten we ons goed realiseren dat investeringen als zodanig slechts een van de instrumenten is waarover de overheid kan beschikken. In de meeste gevallen vergt het gekozen beleidsdoel dat verschillende instrumenten in aanvulling op elkaar worden gehanteerd. Zeker is het niet zo dat je met overheidsinvesteringen alleen het falen van het noodzakelijke flankerende beleid kunt compenseren. Wanneer we miljarden willen investeren in de ecologische kwaliteit van het landelijk gebied, zullen de resultaten ervan gering blijven als de maatregelen tegen overbemesting en verdroging onvoldoende zijn. De kostbare aanleg van natuurgebieden aan de Noordzeekust zal bij een leeggeviste zee vergeefs blijken. Maar ook als het gaat om de bereikbaarheid volstaan alleen investeringen niet. De aanleg van fysieke infrastructuur zal de congestie niet oplossen zonder een flankerend prijsbeleid en zonder de invoering van flexibelere werktijden die het spitsverkeer afvlakken. Voor de grote steden zal de stadsvernieuwing geen soelaas bieden, als niet de nodige planologische ruimte voor het herstel van hun economische vitaliteit wordt geboden.» </antwoord>
      <antwoord nummer="6 en 7">Van een dergelijke briefwisseling is ons niets bekend. </antwoord>
      <antwoord nummer="8">Ja, dit rapport is ons op 25 maart 1997 toegezonden. </antwoord>
      <antwoord nummer="9">De plannen in het rapport genoemd zijn zodanig dat deze serieus zullen moeten worden bestudeerd. Hiermee is vanzelfsprekend enige tijd gemoeid voordat een standpunt kan worden bepaald. </antwoord>
      <noten afkomstig="antwoord"/>
   </antwoorden>
</kvr>
