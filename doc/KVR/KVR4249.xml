<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duivesteijn en M. M. van der Burg (beiden PvdA) over de verkoopplannen van de woningbouwvereniging Jutphaas te Nieuwegein. (Ingezonden 18 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4249
</item>
         <item attribuut="Inhoud">De woningbouwvereniging wil 20% van haar woningbezit verkopen aan een belegger.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Huurwoningen Woningbouwverenigingen</item>
         <item attribuut="Vindplaats">Kamervragen met antwoord 1996-1997, nr. 556, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
            <persoon partij="PvdA">M. M. van der Burg</persoon>
         </item>
         <item attribuut="Datum_reaktie">1997-01-21</item>
         <item attribuut="Datum_indiening">1996-12-18</item>
         <item attribuut="Document-id">KVR4249</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1141" allpagenumbers="1141 1142" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="556" onderwerp="" indiendatum="1996-12-18">
         <vrager partij="PvdA" oorsprong="parlement">Duivesteijn</vrager>
         <vrager partij="PvdA" oorsprong="parlement">M. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1997-01-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de plannen van de woningbouwvereniging Jutphaas te Nieuwegein om maar liefst 20% van haar woningbezit te verkopen aan een belegger? </vraag>
      <vraag nummer="2">Kunt u inzicht geven in de achtergronden van deze plannen? Wie is de beoogde belegger? Hoe staat het met de verkoopprijs, verkoopwinst en de voorwaarden welke aan deze verkoop zijn verbonden? </vraag>
      <vraag nummer="3">Hoe zijn de betrokken huurders, de verenigingsraad en de huurdersorganisaties bij deze verkoop betrokken? </vraag>
      <vraag nummer="4">Heeft de verenigingsraad van de bovengenoemde woningbouwvereniging zich in een motie uit gesproken tegen de voorgenomen verkoop en voor een eventuele verkoop aan zittende bewoners onder handhaving van de mogelijkheden te blijven huren onder de bestaande voorwaarden? </vraag>
      <vraag nummer="5">Was de verkoop echter al beslecht voordat de verenigingsraad in de gelegenheid was in deze een uitspraak te doen? Is de verenigingsraad tijdens deze vergadering onwetend gelaten over het feit dat de verkoop al was overeengekomen? Zo ja, hoe beoordeelt u dan die handelwijze? </vraag>
      <vraag nummer="6">Bent u bereid te bevorderen, dat de motie van de verenigingsraad alsnog kan worden uitgevoerd door niet in te stemmen met de verkoop van een zo aanzienlijk deel van de woningvoorraad van bedoelde woningbouwvereniging? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Woningbouwvereniging Jutphaas heeft besloten een aantal complexen woningen te verkopen gelegen in de wijken Doorslag (174 woningen) en Fokkesteeg (205 woningen). De redenen voor dit besluit zijn volgens de woningbouwvereniging, dat de woningen gezien het (hoge) huurniveau geen bijdrage leveren aan de doelstelling van de corporatie. Wegens de zeer hoge mutatiegraad in de wijk Fokkesteeg en de verwachte leegstand vormen de complexen een serieuze bedreiging voor de financiële continuïteit. Ook spelen de hoge onderhoudslasten in de wijk Doorslag een rol en brengt het zelf verkopen van de woningen een te groot risico met zich mee. De woningbouwvereniging Jutphaas heeft overeenstemming ten aanzien van de verkoop van de woningen in de wijk Doorslag bereikt met Nationaal Grondbezit n.v. te Den Haag en ten aanzien van de woningen in de wijk Fokkesteeg met Gein Invest b.v. te Amsterdam. De verkoopprijs bedraagt f 21 100 000 respectievelijk f 21 100 000. De boekwaarde bedraagt f 19 161 000 respectievelijk f 25 550 000. Als bedrijfswaarde heeft de woningbouwvereniging opgegeven f 16 811 000 respectievelijk f 26 525 000. Uit deze gegevens valt af te leiden, dat de verkoopopbrengst van het woningbezit in de wijk Doorslag hoger is dan de boekwaarde c.q. de bedrijfswaarde (verschil f 1 939 000 respectievelijk f 4 289 000) en van het woningbezit in de wijk Fokkesteeg lager (verschil f 4 450 000 respectievelijk f 5 425 000). Volgens woningbouwvereniging Jutphaas geschiedt levering van de woningen onder de opschortende voorwaarde, dat toestemming wordt verkregen van de overheid. Binnen een termijn van vijf jaren na overdracht zal geen verkoop plaatshebben aan anderen dan aan zittende huurders en individuele kopers op de vrije markt. Het huurverhogingsmodel volgens de huursombenadering zal worden gevolgd. Verder geldt nog een aantal voorwaarden met betrekking tot onderhoud, verkoopprocedures, hypotheekarrangementen en huurdersparticipatie op basis van het BBSH. </antwoord>
      <antwoord nummer="3 en 5">De huurders, de leden van de vereniging en de huurdersorganisatie zijn door het bestuur van de woningbouwvereniging bij de verkoop en de onderhandelingen niet betrokken. Ik heb gelet op het ordeningsstelsel van het BBSH geen preventieve bemoeienis met deze handelwijze. </antwoord>
      <antwoord nummer="4">Op initiatief van het Platform bewoners Jutphaas is op 25 november 1996 een buitengewone algemene ledenvergadering bijeengeroepen. Tijdens deze vergadering is een motie behandeld met de strekking, dat woningen uit het bezit van woningbouwvereniging Jutphaas mogen worden verkocht in bepaalde gevallen en onder bepaalde voorwaarden. Met de inhoud van deze motie hebben bestuur en raad van commissarissen geen moeite. Inmiddels wordt hieraan volgens het bestuur van de woningbouwvereniging uitvoering gegeven. Aan de woningbouwvereniging Nieuwegein en de Stichting Sociale Woningbouw Utrecht is in dat verband gevraagd een concurrerend bod te doen en met de bewonersbelangen zal rekening worden gehouden. </antwoord>
      <antwoord nummer="6">De gemeente Nieuwegein heeft bezwaren tegen deze verkoop gemaakt en mij op grond van de BBSH procedure ten aanzien van dergelijke besluiten van aanmerkelijk belang verzocht hieromtrent een beslissing te nemen. De Inspecteur van de Volkshuisvesting in de provincie Utrecht heeft vervolgens mede naar aanleiding van het verzoek van de gemeente Nieuwegein en op signalen van de bewoners, een gericht onderzoek gestart onder meer naar de verkoopbesluiten. In verband hiermee en met instemming van de woningbouwvereniging Jutphaas is de behandeling van de besluiten van aanmerkelijk belang betreffende deze verkoop voorlopig opgeschort. Dientengevolge kunnen de verkoopbesluiten thans niet worden uitgevoerd. De woningbouwvereniging Jutphaas verkeert mede als gevolg van de overheidsinterventie nu in een nieuwe afwegingsfase. Als de resultaten hiervan bekend zijn kan ik de procedure met betrekking tot deze besluiten van aanmerkelijk belang afronden. </antwoord>
      <noten afkomstig="antwoord"/>
   </antwoorden>
</kvr>
