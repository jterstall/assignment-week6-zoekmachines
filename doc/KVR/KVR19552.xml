<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders (VVD) en Eurlings (CDA) aan de ministers van Binnenlandse Zaken en Koninkrijksrelaties, van Justitie en van Buitenlandse Zaken over VN-evaluaties inzake de ontwikkeling van Al-Qaida. (Ingezonden 4 december 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19552
</item>
         <item attribuut="Inhoud">Vragen naar aanleiding van een analyse van de VN dat Al-Qaida blijft groeien.</item>
         <item attribuut="Rubriek">Criminaliteit en openbare orde (Veiligheid)</item>
         <item attribuut="Trefwoorden">Terrorisme</item>
         <item attribuut="Vindplaats">Kamervragen met antwoord 2003-2004, nr. 892, Tweede Kamer</item>
         <item attribuut="Vraagnr_bij_indiening">2030404180</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Buitenlandse Zaken (BUZA) Justitie (JUS)</item>
         <item attribuut="Indiener">
            <persoon partij="VVD">Wilders</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">2004-02-20</item>
         <item attribuut="Datum_indiening">2003-12-04</item>
         <item attribuut="Document-id">KVR19552</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1891" allpagenumbers="1891 1892" vetnummer="2030404180" code="0304tkkvr892" lopendefooter="Tweede Kamer, vergaderjaar 2003–2004, Aanhangsel" filenaam="KVR19552" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="892" onderwerp="" indiendatum="2003-12-4">
         <vrager partij="VVD" oorsprong="parlement">Wilders</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="20 februari 2004), zie ook Aanhangsel Handelingen nr. 544, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is in VN-kader onlangs de analyse gemaakt dat Al-Qaida blijft groeien? <voetnoot nummer="1"/>Stemt deze analyse overeen met de analyses die de AIVD maakt? </vraag>
      <vraag nummer="2">Wordt er daarbij van uitgegaan dat de verspreiding van de moslimradicale ideologie zal leiden tot meer aanslagen? Wat is uw mening hierover? </vraag>
      <vraag nummer="3">Groeit, volgens de VN-experts, ook de kans op het gebruik door Al-Qaida van massavernietigingswapens? Zou daarbij de complexiteit van de inzet van dergelijke wapens tot nu toe het belangrijkste beletsel zijn geweest voor Al-Qaida om dergelijke wapens in te zetten? Is sprake van aanzienlijke problemen bij het handhaven van de sancties tegen Al-Qaida die de organisatie moeten afhouden van verkrijgen respectievelijk ontwikkelen van dergelijke wapens? Wat is uw mening hierover? </vraag>
      <vraag nummer="4">Worden veel «liefdadigheidsorganisaties» nog steeds misbruikt voor het doorsluizen van geld naar Al-Qaida respectievelijk naar de restanten van de Taliban? Geven regeringen onvoldoende uitvoering aan de sancties die geldstromen naar Al-Qaida moeten voorkomen? Zo ja, om welke regeringen gaat het dan? Zijn de desbetreffende financiële transacties voor een belangrijk deel verlegd naar gebieden in Afrika, het Midden Oosten en Zuid-Oost-Azië «die niet de middelen of de vastbeslotenheid hebben om dergelijke activiteiten streng te reguleren»? Is er ook elders sprake van dat verdachte financiers op ontoereikende wijze worden aangepakt? Wat is uw mening hierover? </vraag>
      <vraag nummer="5">Werkt minder dan de helft van de landen actief mee met de VN-sanctiecommissie en is de geleverde informatie vaak van twijfelachtige kwaliteit? Welke landen betreft het en wat is uw mening hierover? </vraag>
      <vraag nummer="6">Kan de Kamer de voornoemde VN-evaluatie vergezeld van een kabinetsstandpunt daarover uiterlijk binnen een week tegemoetzien, gelet op de behandeling van de begroting Buitenlandse Zaken voor 2004? </vraag>
      <noten afkomstig="vraag">
         <noot nummer="1" datum="2003-11-15" bron="ANP, 2 december jl., Financial Times, 14 november jl. en USA Today">ANP, 2 december jl., Financial Times, 14 november jl. en USA Today, 15 november 2003</noot>
      </noten>
   </vragen>
   <antwoorden aantal="4">
      <antwoord nummer="1">In het door het Comité van de Veiligheidsraad van de Verenigde Naties (VN) inzake resolutie 1267 (1999) gepresenteerde rapport (getiteld «Second Report of the monitoring Group, pursuant to resolution 1363 (2001) and as extended by resolution 1390 (2002) and 1455 (2003) on Sanction against al-Qaida, the Taliban and their associates and associated entities) wordt weliswaar geconcludeerd dat de dreiging uitgaande van Al Qai’da substantieel blijft, maar in het rapport wordt eveneens aangegeven dat desalniettemin belangrijke successen in de bestrijding van Al Qai’da zijn geboekt. De regering is van mening dat de genoemde algemene conclusie van het VN-rapport overeenkomt met de inschatting van het dreigingsbeeld van de AIVD. </antwoord>
      <antwoord nummer="2">De AIVD heeft reeds herhaaldelijk in jaarverslagen en andersoortige rapportages gewezen op de risico’s van politiek-religieuze radicaliseringsprocessen als voorstadium van islamistisch terrorisme. De zogeheten «brede benadering» van de bestrijding van het terrorisme, die de minister van Justitie heeft vastgelegd in de op 24 juni 2003 aan uw Kamer aangeboden notitie «Terrorisme en de bescherming van de samenleving» (Kamerstuk 27 925, nr. 94) is in belangrijke mate gebaseerd op de onderkende noodzaak om in een vroeg stadium deze radicaliseringsprocessen te onderkennen en tegen te gaan. </antwoord>
      <antwoord nummer="3">De Monitoring Group schetst in haar rapport dat het risico van het verwerven van en het gebruik van massavernietigingswapens door Al Qaida toeneemt en wijst daarbij met name op de vondst van verdachte chemicaliën en een boek inzake bioterrorisme bij een aan Al Qaida gerelateerde groep op de Filippijnen. Zij stelt daarnaast dat Al Qaida waarschijnlijk zoekt naar methoden om massavernietigingswapens te verwerven of te produceren. De regering is in dit verband van mening dat het voorkomen van proliferatie van massavernietigingswapens dient te geschieden door strikte toepassing en waar nodig aanscherping van de bestaande instrumenten. De Europese Unie heeft daartoe recentelijk aanzetten gedaan. Voorts richt het Proliferation Security Initiative, waarbij Nederland is betrokken, zich op verwervingspogingisen van zowel statelijke als niet-statelijke actoren. Tegelijkertijd dient te worden onderkend dat het handhaven van sancties, juist tegen niet-statelijke factoren als Al Qaida, welhaast per definitie nooit geheel sluitend kan zijn. Over de complexiteit van de inzet van massavernietigingswapens kan worden opgemerkt dat de vervaardiging van geavanceerde niet-conventionele massavernietigingswapens een stationaire organisatiestructuur van hoogwaardige kennis, hoogtechnologische productiefaciliteiten en laboratoria veronderstelt, zeker waar het zou gaan om nucleaire explosieven. Praktische barrières op de weg naar de eigen productie van niet-conventionele massavernietigingswapens worden verder verhoogd door de fragmentatie die is opgetreden binnen de organisatorische structuur van islamistisch-terroristische kringen. Deze fragmentatie is ontstaan door arrestaties van leidinggevende personen alsook door de vernietiging van trainingskampen en de bevriezing van tegoeden. Aanslagen met niet-conventionele massavernietigingswapens kunnen desondanks niet worden uitgesloten, alhoewel er geen aanwijzingen zijn dat er daadwerkelijk aanslagen worden voorbereid. Hierbij dient te worden vermeld dat de mogelijkheid dat terroristen relatief eenvoudige biologische, chemische of radiologische stoffen kunnen inzetten, specifieke aandacht van de regering heeft. De regering acht kleinschalige, technisch tamelijk eenvoudige aanslagen met deze middelen verhoudingsgewijs waarschijnlijker dan aanslagen met massavernietigingswapens met een massaal vernietigend effect. </antwoord>
      <antwoord nummer="4 en 5">Het bestrijden van financiering van terrorisme neemt een belangrijke plaats in de algehele aanpak van terrorisme. De sancties tegen Al Qaida en de Taliban en de aan hen gerelateerde organisaties vormen hierbij een belangrijke schakel. Bij de implementatie wordt nadrukkelijk ook gekeken naar het gebruik van liefdadigheidsorganisaties. Tegen organisaties waarvan wordt vastgesteld dat zij banden hebben met Al Qaida en/of de Taliban wordt opgetreden via plaatsing op de lijst. Het rapport van de Monitoring Group stelt vast dat de implementatie van de maatregelen onder VN-Veiligheidsraadresoluties 1267/1390/1455 verbeterd kan en moet worden. Daartoe is in de eerste plaats informatie over de wijze van implementatie noodzakelijk. Tot de publicatie van het VN-rapport op 1 december 2003 hebben 108 landen niet gerapporteerd aan het VN-sanctiecomité, hetgeen neerkomt op 57% van alle landen. Een lijst met deze 108 landen is opgenomen in appendix V van het VN-rapport. De Nederlandse regering betreurt het dat deze landen niet actief meewerken. Van de landen die wel gerapporteerd hebben, heeft het merendeel volledig tot uitgebreid gerapporteerd. De Veiligheidsraad heeft op 30 januari 2004 een nieuwe resolutie aangenomen (VR-resolutie 1526), gericht op het aanscherpen van de sanctiemaatregelen tegen Al Qaida. De Nederlandse regering hoopt dat hiervan een positieve impuls zal uitgaan op de naleving en handhaving van de VN-sancties tegen Al Qaida. De Nederlandse regering zal zich blijven inzetten voor de strikte naleving van de relevante veiligheidsraadresoluties en VN Verdragen ter bestrijding van terrorisme. Dit gebeurt met name in EU-kader waar Nederland zich heeft ingespannen voor bespreking van terrorismebestrijding in dialogen met derde landen en voor opname van een terrorismeclausule in nieuwe akkoorden met derde landen. Nederland zal tijdens het komende EU-voorzitterschap extra aandacht besteden aan terrorismebestrijding. Uiteraard vormt bestrijding van financiering van terrorisme een aandachtspunt voor de inlichtingendiensten Het rapport van de Monitoring Group is de Kamer reeds (per brief) op 18 december 2003 toegestuurd. </antwoord>
      <noten afkomstig="antwoord"/>
   </antwoorden>
</kvr>
