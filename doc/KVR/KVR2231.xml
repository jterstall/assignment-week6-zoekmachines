<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over de wettelijke grenswaarden van inhaleerbare stof in de stukadoors-, afbouw- en terrazzobedrijven. (Ingezonden 3 november 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2231
</item>
         <item attribuut="Inhoud">Vragen inzake de relatie tussen de mate van inhaleerbaarheid van minerale stoffen en het ziekteverzuim in de stukadoors-, afbouw- en terrazzobedrijven.</item>
         <item attribuut="Rubriek">Arbeid (Arbeidsbescherming) Bouw (Algemeen) Gezondheidszorg (Ziekten en ziektepreventie) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen Ziekteverzuim</item>
         <item attribuut="Vindplaats">Kamervragen met antwoord 1995-1996, nr. 301, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1995-11-30</item>
         <item attribuut="Datum_indiening">1995-11-03</item>
         <item attribuut="Document-id">KVR2231</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="613" allpagenumbers="613 614" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="301" onderwerp="" indiendatum="1995-11-3">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="1995-11-30">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente artikel <voetnoot nummer="1"/>waarin staat, dat de wettelijke grenswaarden van inhaleerbaar stof in de stukadoors-, afbouw- en terrazzobedrijven vaak overschreden worden? </vraag>
      <vraag nummer="2">Deelt u de mening, dat het ziekteverzuim in deze branches ongunstig beı¨nvloed wordt door het werken met minerale grondstoffen? Zo ja, bent u van plan voor deze groep extra beschermende maatregelen te treffen? </vraag>
      <vraag nummer="3">Is naar aanleiding van deze berichten de reductie van de stofuitstoot zoals gepland in het convenant van 1994, nog voldoende om de gezondheid van de werknemers in deze branches te beschermen? </vraag>
      <vraag nummer="4">Rekent u het tot uw taak om voorlichting en verder onderzoek over deze materie te bevorderen? Zo ja, hoe? Zo neen, waarom niet? </vraag>
      <vraag nummer="5">Vindt er registratie plaats van de in het artikel genoemde ziekten in relatie tot de genoemde beroepsgroepen? Zo neen, waarom niet? </vraag>
      <noten afkomstig="vraag">
         <noot nummer="1" datum="1995-10-24" bron="Cobouw">Cobouw, 24 oktober 1995</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Hoewel hieromtrent geen kwantitatieve gegevens beschikbaar zijn is het waarschijnlijk dat blootstelling aan minerale grondstoffen bijdraagt aan het ziekteverzuim. Daarbij gaat het om uitval als gevolg van aandoeningen van de luchtwegen en als gevolg van huidaandoeningen. Betreffende werkers in de door u genoemde branches blijken vaker dan elders in de bouw gezondheidsklachten te hebben. Opvallend is de hoge frequentie van klachten met betrekking tot overgevoeligheid (zowel luchtwegen als de huid) voor stoffen. Dergelijke overgevoeligheidsreacties kunnen leiden tot een chronisch klachtenpatroon. Voor wat betreft het SZW-beleid terzake wijs ik op de algemene verplichtingen inzake het werken met toxische stoffen zoals geformuleerd in de op de Arbowet gebaseerde veiligheidsbesluiten, alsmede het Besluit persoonlijke beschermingsmiddelen. Voorts zijn er de voor diverse stoffen van overheidswege vastgestelde grenswaarden. De wettelijke grenswaarde voor kwarts zal per 1 mei 1996 worden verlaagd. In haar advies hierover aan SZW heeft de SER destijds gesteld dat de Raad zich tezijnertijd, nog voor de inwerkingtreding van de verlaagde grenswaarde, op basis van de dan beschikbare onderzoeksgegevens zal beraden over de consequenties van de betreffende verlaging van de grenswaarde voor de bouwnijverheid, en SZW hieromtrent zal adviseren. Voor deze stof gelden bovendien de bepalingen van het Besluit kankerverwekkende stoffen en processen. In 1996 zal de Inspectiedienst SZW een specifiek inspectieproject in het bijzonder in de renovatiesector van de bouwnijverheid uitvoeren, ten aanzien van de blootstelling aan kwarts bij bepaalde risicovolle bewerkingen. Voor glas- en steenwol zijn wettelijke grenswaarden in voorbereiding. Als onderdeel van de procedure zijn, middels een werkterreinanalyse, bedrijfssituaties in kaart gebracht. Met betrekking tot de huidproblematiek bij blootstelling aan stoffen ben ik voornemens in 1996 een beleidsnota te presenteren waarin beleidsvoornemens ten aanzien van preventie en uitval door huidklachten uiteen zullen worden gezet. Aanvullende beschermende maatregelen terzake zijn de afgelopen jaren ook door de sociale partners zelf gee¨ntameerd in het kader van het in 1994 bee¨indigde Convenant Arbeidsomstandigheden Bouwnijverheid (1989), waarin overheid (SZW en VROM) en sociale partners participeerden. Het door u geciteerde artikel is gebaseerd op een rapport dat in het kader van dit convenant door de Stichting Arbouw is opgesteld, en wat onder meer heeft geleid tot een «stofcampagne» die thans wordt voorbereid en die tot medio 1996 zal lopen. Via de beoogde stofreductie zal ook de blootstelling aan kwarts worden teruggedrongen. Informatiemateriaal zal worden verspreid naar werkgevers en werknemers met het doel het arbeidshygie¨nisch bewustzijn te vergroten. Dezerzijds bestaat niet het voornemen om, bovenop het genoemde bestaande en in voorbereiding zijnde beleid, voor betreffende branches extra beschermende maatregelen te treffen. </antwoord>
      <antwoord nummer="3">Ik ga ervan uit dat u doelt op de samenwerkingsovereenkomst zoals in 1994 gesloten tussen producenten, werknemersorganisaties en isolatiebedrijven ten aanzien van de minerale materialen glas- en steenwol. In deze overeenkomst zijn afspraken vastgelegd ter verbetering van de arbeidshygie¨ne bij het werken met glas- en steenwol. Primaire inzet is om de stofafgifte van betreffende producten te verminderen. Op 1 januari 1995 was de stofafgifte reeds met 20% teruggebracht. Voor 1 januari 1998 moet de stofafgifte, ten opzichte van 1993, zijn gehalveerd. Voorts wordt beoogd de blootstelling aan glas- en steenwolvezels terug te brengen door veiligere werkmethoden te ontwikkelen. In hoeverre de reeds getroffen maatregelen voldoende zijn om de gezondheid van de werknemers bij blootstelling aan glas- en steenwol adequaat te beschermen hangt onder meer samen met de mate waarin aan vigerende grenswaarden wordt voldaan. Daarbij gaat het in de eerste plaats om de van SZW-wege vastgestelde (algemene) grenswaarde voor «stof»; daarnaast om de in het kader van de samenwerkingsovereenkomst afgesproken grenswaarden voor glas- en steenwol, welke scherper zijn dan de recentelijk door de Gezondheidsraad (als basis voor wettelijke grenswaarden) geadviseerde waarde. In hoeverre aan betreffende waarden wordt voldaan is niet duidelijk. </antwoord>
      <antwoord nummer="4">Ja. Voor wat betreft voorlichting verwijs ik naar het antwoord op vraag 2. Van SZW-wege is in betreffende voorlichtingscampagne geparticipeerd. Waar het gaat om onderzoek kan ik u meedelen dat het komende jaar een zogeheten Health and Hazard Survey zal plaatsvinden in de bouw en aanverwante bedrijfstakken. </antwoord>
      <antwoord nummer="5">Werkgevers hebben op grond van de Arbowet de verplichting ziekten en aandoeningen, die in hoofdzaak een gevolg zijn van arbeid of arbeidsomstandigheden, te melden aan de Inspectiedienst SZW (I-SZW). De meldingen worden betrokken in het handhavingsbeleid van I-SZW zowel naar de afzonderlijke ondernemingen toe als in het kader van prioriteitsstelling. De meldingen worden centraal geregistreerd. De kwaliteit van de registratie is echter als gevolg van een grote onderrapportage van beperkte waarde. Door het Ministerie van SZW wordt het opsporen en onderkennen van beroepsziekten gestimuleerd. Het is echter in de eerste plaats de verantwoordelijkheid van werkgevers en werknemers, daarin ondersteund door de arbodiensten, om maatregelen te nemen ter preventie van beroepsziekten. Preventiebeleid moet kunnen steunen op goede gegevensverzameling. Sinds enige tijd voorziet het Nederlands Centrum voor Beroepsziekten, totstandgekomen met steun van het Ministerie van SZW, in een ondersteuningsfunctie voor artsen zowel bij arbodiensten als in de curatieve gezondheidszorg om beroepsziekten te onderkennen. Door het Ministerie van SZW wordt thans gewerkt aan het opzetten van een Arbomonitor, die tot doel strekt kerncijfers over het arboterrein te genereren. In de Arbomonitor zullen ook gegevens over beroepsziekten worden opgenomen. </antwoord>
      <noten afkomstig="antwoord"/>
   </antwoorden>
</kvr>
