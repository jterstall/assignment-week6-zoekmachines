<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over het transportakkoord tussen Zwitserland en de Europese Unie. (Ingezonden 26 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6700
</item>
         <item attribuut="Rubriek">Internationale betrekkingen (Europese Unie) Verkeer, vervoer en waterstaat (Goederenvervoer)</item>
         <item attribuut="Trefwoorden">EU Wegvervoer Zwitserland</item>
         <item attribuut="Vindplaats">Kamervragen met antwoord 1997-1998, nr. 876, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1998-03-12</item>
         <item attribuut="Datum_indiening">1998-02-26</item>
         <item attribuut="Document-id">KVR6700</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1795" allpagenumbers="1795 1796" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6700" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="876" onderwerp="" indiendatum="1998-02-26">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1998-03-12">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is de minister van Buitenlandse Zaken in de Algemene Raad van 23 februari 1998 akkoord gegaan met het transportakkoord tussen Zwitserland en de Europese Unie? <voetnoot nummer="1"/>
      </vraag>
      <vraag nummer="2">Is er vooroverleg geweest tussen de ministers van Verkeer en Waterstaat en van Buitenlandse Zaken over het door de Nederlandse regering in te nemen standpunt alvorens de minister van Buitenlandse Zaken zich uitsprak en in hoeverre spoort het standpunt dat de minister van Buitenlandse Zaken heeft ingenomen met het standpunt dat de minister van Verkeer en Waterstaat heeft ingenomen tijdens de laatste Transportraad? </vraag>
      <vraag nummer="3">In hoeverre is het standpunt dat de minister van Buitenlandse Zaken heeft ingenomen op hoofdpunten aan te passen in de eerstvolgende Transportraad? </vraag>
      <vraag nummer="4">Is de prijs voor de doorgang van een veertigtonner door Zwitserland f 450,–? Is dit in overeenstemming met de onderhandelingspositie die de minister van Verkeer en Waterstaat heeft ingenomen en zo neen, wat is het oordeel van de minister van Verkeer en Waterstaat over deze prijs? </vraag>
      <vraag nummer="5">Welke actie is de minister van Verkeer en Waterstaat bereid en in staat te ondernemen om de ritprijs omlaag te krijgen? </vraag>
      <noten afkomstig="vraag">
         <noot nummer="1" datum="1998-02-24" bron="Nieuwsblad Transport">Nieuwsblad Transport, 24 februari 1998</noot>
      </noten>
   </vragen>
   <antwoorden aantal="5">
      <antwoord nummer="1">Mede namens de Minister van Buitenlandse Zaken kan ik u antwoorden dat de Algemene Raad van 23 februari 1998 onder meer heeft gesproken over de algemene stand van zaken in de onderhandelingen die de EU reeds geruime tijd voert met Zwitserland. Daarbij is ten aanzien van het transportdossier aangegeven dat de Transport Raad van 17 maart 1998 zich zal moeten uitspreken over de ontwerp-overeenkomst die Commissaris Kinnock met Zwitserland heeft bereikt. In deze algemene discussie, waarin een inhoudelijke beoordeling van de ontwerp-overeenkomst niet aan de orde was, heeft de Minister van Buitenlandse Zaken de hoop uitgesproken dat de recentelijk geboekte voortgang het mogelijk zal maken dat de Transport Raad tot politieke afronding van dit deelakkoord zal kunnen komen. </antwoord>
      <antwoord nummer="2">Het gebruikelijke vooroverleg heeft plaatsgevonden. Tijdens de laatste Transport Raad in december 1997 was er sprake van een andere situatie. Er was toen nog geen ontwerp-akkoord gesloten tussen de Europese Commissie, als onderhandelaar namens de Gemeenschap, en Zwitserland. Dat land had enige tijd daarvoor nieuwe voorstellen op tafel gelegd onder andere wat betreft de hoogte van de heffing voor een «gemiddeld vervuilende vrachtwagen», nl. SFR 410. Diverse Lid-Staten, waaronder Nederland, hebben laten weten dit aanbod te hoog te vinden. In die Transport Raad heeft Commissaris Kinnock wel groen licht gekregen om verder te onderhandelen over een door hem geïndiceerde wezenlijk lagere heffing. De bedragen uit het ontwerp-akkoord zijn aanmerkelijk lager dan het hiervoor genoemde bedrag. Op dit punt acht ik de voortgang positief. Ik zie dan ook geen tegenstelling tussen het standpunt van de Minister van Buitenlandse Zaken en het standpunt dat ik in de laatste Transport Raad heb ingenomen. </antwoord>
      <antwoord nummer="3">Het gaat niet om een aanpassing van het standpunt van de Minister van Buitenlandse Zaken. Evenals hij, heb ik de hoop dat de Transport Raad tot politieke afronding kan komen. Belangrijk is echter wel dat er een beter inzicht ontstaat in de daadwerkelijke verbetering voor het gehele vervoer naar en door de Alpen en de mogelijke beïnvloeding van dit akkoord op de andere dossiers. Ik steun de voortgang die dit ontwerp-akkoord met zich meebrengt ten opzichte van de stand van zaken in de voorafgaande Transport Raden. Echter, Nederland heeft direct al, nadat kennis genomen kon worden van het ontwerp-akkoord, aangegeven flinke zorgen te hebben over een aantal onderdelen van dit ontwerp-akkoord die van belang zijn voor de uiteindelijke kostprijs van een rit over Zwitsers grondgebied. Ik heb deze elementen in de verdere bespreking van het concept-akkoord in Brussel laten inbrengen. Dit betreft onder meer de wens dat de Zwitserse douane ook tijdens de uren dat het nachtrijverbod geldt doorwerkt, opdat direct na afloop van het verbod, de vrachtwagens kunnen gaan rijden, evenals de wens voor korte wachttijden aan de grens. </antwoord>
      <antwoord nummer="4">In het ontwerp-akkoord is opgenomen dat de gemiddelde heffing voor een 40-ton vrachtwagen (dus afhankelijk van de Euro klasse) 200 ECU zal zijn na 2005. Dat is rond de 330 SFR. Dit ligt lager dan het voorstel van Zwitserland in mei vorig jaar. Dat voorstel zou toen mede de basis zijn geweest voor het bijeenroepen van een extra Transport Raad onder Nederlands voorzitterschap, om te bezien of de onderhandelingen met Zwitserland afgerond zouden kunnen worden. Die bijeenkomst heb ik, als voorzitter van de Raad, niet doorlaten gaan, omdat Zwitserland op het laatste moment de modaliteiten van het aanbod voor de EU in ongunstige zin wijzigde. Tijdens het Luxemburgs voorzitterschap zijn de onderhandelingen geleidelijk hervat, resulterend in eerder genoemd ontwerp-akkoord. Zoals ook is aangegeven in het antwoord op vraag twee is, wat betreft de hoogte van de heffing, de uitkomst in lijn met de onderhandelingspositie die ik tot dusver heb ingenomen. </antwoord>
      <antwoord nummer="5">Zie beantwoording eerdere vragen. Overigens moet worden bedacht dat indien er geen akkoord tussen Zwitserland en de EU tot stand zou komen, het Zwitserland vrij staat om zelf de hoogte van een heffing vast te stellen, mits er geen sprake is van een discriminatoire toepassing. Dat betekent dus ook dat Zwitserland als heffing kan terugvallen op haar oude uitgangspositie en evenmin verplicht kan worden vrachtwagens van meer dan 28 ton toe te staan. </antwoord>
      <noten afkomstig="antwoord"/>
   </antwoorden>
</kvr>
