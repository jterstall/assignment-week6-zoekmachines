<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over gegaste containers. (Ingezonden 10 april 2007); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28233
</item>
         <item attribuut="Inhoud">Vragen naar aanleiding van radioprogramma Argos van 6 april 2007 over de problemen rond het toepassen van bestrijdingsmiddelen tegen ongewenste organismen in containers (het zgn. 'gassen') en het gegeven dat er steeds meer andere giftige stoffen worden aangetroffen in containers die in de Nederlandse havens binnenkomen. Tevens vragen over o.a. ongevallen wegens het openen van gegaste containers door havenarbeiders.</item>
         <item attribuut="Rubriek">Arbeid (Arbeidsbescherming) Handel en economie (Import) Landbouw (Bestrijdingsmiddelen) Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Havens) Verkeer, vervoer en waterstaat (Zeescheepvaart)</item>
         <item attribuut="Trefwoorden">Arbeidsbescherming Bestrijdingsmiddelen Containers Gevaarlijke stoffen Goederenvervoer Havens Import Scheepvaart</item>
         <item attribuut="Vindplaats">Kamervragen met antwoord 2006-2007, nr. 1645, Tweede Kamer</item>
         <item attribuut="Vraagnr_bij_indiening">2060711990</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-05-24</item>
         <item attribuut="Datum_indiening">2007-04-10</item>
         <item attribuut="Document-id">KVR28233</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3489" allpagenumbers="3489 3490 3491 3492" vetnummer="2060711990" code="0607tkkvr1645" lopendefooter="Tweede Kamer, vergaderjaar 2006–2007, Aanhangsel" filenaam="KVR28233" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1645" onderwerp="" indiendatum="2007-04-10">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="24 mei 2007), zie ook Aanhangsel Handelingen nr. 1454, vergaderjaar 2006–2007.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de ministers van Landbouw, Natuur en Voedselkwaliteit, van Volksgezondheid, Welzijn en Sport en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u bekend met de problemen rond het toepassen van bestrijdingsmiddelen tegen ongewenste organismen in containers (het zogenaamde «gassen») en met het gegeven dat er steeds meer andere giftige stoffen worden aangetroffen in containers die in de Nederlandse havens binnenkomen? <voetnoot nummer="1"/>
      </vraag>
      <vraag nummer="2" voetnoot="2 3 4">Kent u de antwoorden van voormalig minister van Volksgezondheid, Welzijn en Sport, de heer Hoogervorst op kamervragen <voetnoot nummer="2"/>waarin hij stelt dat het om sporadische incidenten gaat, de bevindingen van de Arbeidsinspectie rond arbeidsomstandigheden <voetnoot nummer="3"/>en de rapportage van het ministerie van Volkshuisvesting, Ruimtelijke Ordening en Milieubeheer in samenwerking met RIVM <voetnoot nummer="4"/>? Klopt het dat volgens trendanalyses de problemen en aantallen alleen maar zijn toegenomen en er nu dus sprake is van een nieuwe situatie waarin in toenemende mate gegaste containers naar en door Nederland wordt getransporteerd? </vraag>
      <vraag nummer="3">Wat is uw mening over het feit dat, anders dan het door de Europese Unie voorgeschreven methylbromide, er containers binnen komen met verboden stoffen zoals tolueen, benzeen,1, 2 dichlooraeathane en dat die tijdens transport uit de producten komen en niet tot nauwelijks gasvrij zijn te krijgen? </vraag>
      <vraag nummer="4">Kent u ook het schrijven van de oud-staatssecretaris van Volkshuisvesting, Ruimtelijke Ordening en Milieubeheer, de heer Van Geel, aan de Kamer waarin hij vasthoudt aan de Nederlandse mac-waarde van 0,25 ppm op methylbromide in verband met de gevaarszetting voor mensen, terwijl niet of nauwelijks ontgaste containers binnen komen met 10 tot honderden ppm’s? Bent u ervan op de hoogte dat ook voeding is begast met methylbromide terwijl Nederland een 0-tolerantie kent ten opzichte van methyl op voeding en dus zou moeten worden afgevoerd naar de AVR? Zo ja, bent u bereid stappen te ondernemen? </vraag>
      <vraag nummer="5">Bent u er van op de hoogte dat in Duitsland wekelijks ernstige ongevallen plaatsvinden wegens het openen van gegaste containers door havenarbeiders? Zijn er gegevens over soortgelijke ongevallen in Nederlandse havens? Bent u bereid hier onderzoek naar te doen? </vraag>
      <vraag nummer="6" voetnoot="5">Kent u de toezegging oud-staatssecretaris van Volkshuisvesting, Ruimtelijke Ordening en Milieubeheer, de heer Van Geel <voetnoot nummer="5"/>, op een aangehouden motie van het Lid Van Velzen, om onderzoek te doen naar wat kan en wat niet kan om tot een verbod op import en doorvoer van gegaste containers te komen? Is dit onderzoek al afgerond en wat is daarvan de conclusie? </vraag>
      <vraag nummer="7">Waarom is een wereldwijd of multilaterale regeling tot verbod of beperking niet mogelijk? Wat zijn de argumenten van u en uw buitenlandse collega’s? Overweegt u in dat geval toch mogelijke nationale maatregelen om risico’s voor de gezondheid van werknemers en consumenten te voorkomen? Zo neen, waarom niet? </vraag>
      <vraag nummer="8">Bent u bereid, in overleg met exporterende landen waarvandaan gegaste containers in de Nederlandse havens worden geïmporteerd dan wel doorgevoerd om over de concentraties van gas in containers inzake de genoemde risico’s, afdoende maatregelen af te spreken? Zo ja, met welke landen en met welk resultaat? Zo neen, waarom niet en bent u bereid alsnog in overleg te treden? </vraag>
      <vraag nummer="9">Indien het niet mogelijk is om afdoende maatregelen te treffen om risico’s voor werknemers en consumenten weg te nemen, ten aanzien van het gassen van containers, welke beschermende maatregelen en voorschriften zijn er dan voor medewerkers van havenoverslagbedrijven bij opening van de containers? En welke maatregelen zijn er dan voor de eindgebruikers? </vraag>
      <vraag nummer="10">Is het waar dat u sinds mei 2003 een conceptregeling klaar heeft houdende regels met betrekking tot het ontgassen van ladingen en containers (de WMS regeling)? Zo ja, waarom wordt deze niet in procedure gebracht? Zo neen, bent u bereid deze op te stellen en in procedure te brengen? </vraag>
      <vraag nummer="11">Bent u bereid de mogelijkheid te onderzoeken om ten aanzien van containers onder gas het nemen van maatregelen te onderzoeken die overeenstemmen met de zorgvuldigheid die bestaat in het kader van de Bestrijdingsmiddelenwet, of alleen containers toe te laten die met middelen behandeld zijn met een Nederlandse toelating? Zo neen, waarom niet? </vraag>
      <vraag nummer="12">Bent u bereid om containers waarvan verwacht kan worden dat ze gegast zijn, welke al dan niet met het verplichte sticker zijn gemerkt, apart te laten zetten en door erkende deskundigen te laten openen en te onderzoeken? Kunt u toezeggen dat uw Inspectie hierop zal handhaven en zonodig zal optreden indien er gevaren zijn voor de omgeving danwel eindgebruikers? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-04-6" bron="Argos">Argos, 6 april 2007</noot>
         <noot nummer="2" documenttype="Kamervragen" documentnummer="1200" documentjaargang="1998-1999">Aanhangsel Handelingen, nr. 1200, vergaderjaar 1998–1999.</noot>
         <noot nummer="3" titel="gegaste containers 2005">Inspectierapport «gegaste containers 2005», publikatie Arbeidsinspectie, juli 2006</noot>
         <noot nummer="4" titel="Gasmetingen in import containers">Rapportage VROM en RIVM «Gasmetingen in import containers»</noot>
         <noot nummer="5" documenttype="Handelingen" documentnummer="100">Handelingen II, nr. 100, pag. 6163–6168, vergaderjaar 2005–2006.</noot>
      </noten>
   </vragen>
   <antwoorden aantal="12">
      <antwoord nummer="1">Ik ben bekend met het feit dat bestrijdingsmiddelen worden gebruikt tegen ongewenste organismen onder meer in verpakkingshout dat in containers wordt gebruikt en met het feit dat ook andere giftige stoffen in importcontainers worden aangetroffen. In de rapportage van het RIVM blijkt mogelijk dat er sprake is van een toename bij een aantal stoffen. Bij een aantal andere stoffen is sprake van een afname. </antwoord>
      <antwoord nummer="2">Ja, ik ben bekend met de antwoorden op de genoemde Kamervragen. Genoemd rapport heb ik zojuist ontvangen. De rapportage van VROM en RIVM heb ik genoemd in mijn antwoord op vraag 1. Volgens de resultaten die in dat rapport zijn beschreven, is in het algemeen inderdaad sprake van een toename. Uit de resultaten blijkt dat in de bewust geselecteerde containers het percentage dat gasvormende bestrijdingsmiddelen bevat in de periode 2003–2006 is toegenomen. Het percentage van deze containers dat de gassen fosfine en 1,2-dichloorethaan bevat is gestegen. Het percentage van deze containers met methylbromide en chloorpicrine vertoont geen duidelijke trend. Sulfurylfluoride is in deze containers niet aangetroffen. In 2006 bevatte 24% van de onderzochte containers concentraties bestrijdingsmiddelen boven de MAC-waarde. Het percentage containers met concentraties fosfine en 1,2-dichloorethaan boven de MAC-waarde is toegenomen. Het aandeel van de jaarlijks onderzochte containers waarin concentraties van overige schadelijke stoffen boven de MAC-waarden zijn gemeten, is in de periode 2003–2006 toegenomen tot 30% in 2006. Met name het percentage containers met concentraties benzeen, tolueen en methylchloride boven de MAC-waarde is gestegen. Deze metingen geven geen informatie over de blootstelling van de mens of omgeving, aangezien het percentage lucht in de containers in het algemeen klein is en bij zorgvuldig openen de concentraties waaraan mens en milieu worden blootgesteld veel lager zullen zijn dan de gemeten concentraties in de containers. Voor verdere informatie verwijs ik u naar het bijgevoegde RIVM-rapport «Trendanalyse schadelijke gassen in containers». Echter, hoewel er sprake is van een toename van het aantal gegaste containers is er geen sprake van een groter risico dan voorheen. De risico’s voor mens en milieu, zijn adequaat beheerst indien de ARBO-regelgevingnageleefd wordt. Op 26 oktober 2006 heeft mijn voorganger uw kamer reeds van deze conclusies op de hoogte gesteld. </antwoord>
      <antwoord nummer="3">Dat vind ik een zorgelijke ontwikkeling, echter zoals uit het onderstaande zal blijken, verwacht ik geen problemen voor mens en milieu (zie antwoord 2). Ik merk daarbij op dat deze stoffen uit producten komen die normaal op de Europese markt verkocht mogen worden. </antwoord>
      <antwoord nummer="4">Ja, ik ken het schrijven van de heer Van Geel. Naar de risico’s voor de consument veroorzaakt door methylbromide heb ik het RIVM studie laten uitvoeren. De resultaten daarvan zijn u aangeboden op 26 oktober 2006. Uit deze studie blijkt dat er sprake is van een zeer beperkt risico voor de consument. (zie ook het antwoord op vraag 9.) </antwoord>
      <antwoord nummer="5">Ik ben op de hoogte dat in Duitsland wekelijks incidenten worden gerapporteerd. De zwaarte van de incidenten varieert van licht tot ernstig. In Nederland is er van een gelijke situatie geen sprake. Sinds 2000 zijn er bij de Arbeidsinspectie 3 ongevallen in de Nederlandse havens bekend die werden veroorzaakt door restgassen in containers. Daarbij werden in totaal 11 personen onwel nadat zij de gassen hadden ingeademd. </antwoord>
      <antwoord nummer="6">Ja, ik ken de toezegging. VROM en SZW zijn nagegaan of en in hoeverre er aanvullende regelgeving nodig zou zijn ten aanzien van gegaste ladingen die in Nederland worden ingevaren. Dat nagaan heeft geresulteerd in de vaststelling dat de Arbeidsomstandighedenwetgeving voldoende mogelijkheden biedt om risicovolle situaties te voorkomen. Daarnaast biedt ook de Wet milieugevaarlijke stoffen een beperkte mogelijkheid voor de VROM-Inspectie om zo nodig in het kader van het toezicht op de naleving, waar zij mee is belast, op te treden. Tussen de Arbeidsinspectie en de VROM-Inspectie zijn afspraken gemaakt over het elkaar informeren en zo nodig handhavend optreden. </antwoord>
      <antwoord nummer="7">De toepassing van gasvormige bestrijdingsmiddelen tegen ongewenste organismen in containers wordt in veel landen bepaald door nationale of regionale regelgeving. Dit gegeven, maar ook de grote verscheidenheid aan producten die worden gegast, maakt een wereldwijde of multilaterale regeling tot verbod of beperking niet makkelijk. Een verbod of beperking is vanuit het vervoer gezien alleen mogelijk door hierover in internationaal VN verband (Committee of Experts on the Transport of Dangerous Goods) concrete afspraken te maken. Op grond van de vervoersregelgeving moeten gegaste containers zijn voorzien van het vereiste waarschuwingsteken en voorzien zijn van de vereiste informatie in het vervoerdocument. Deze containers dienen overeenkomstig te worden behandeld. Aanvullende nationale maatregelen kunnen het level playing field tussen de havens gemakkelijk verstoren en de problemen verschuiven naar de ons omringende landen. </antwoord>
      <antwoord nummer="8">Eenzijdige maatregelen kunnen het level playing field tussen de havens verstoren. Afspraken over afdoende maatregelen met betrekking tot gegaste containers zijn uitsluitend te maken in VN verband (zie beantwoording van vraag 7) of in EU verband. Het ministerie van Verkeer en Waterstaat heeft in haar reguliere internationale contacten de problematiek met betrekking tot gegaste containers ter sprake gebracht. Hierbij is aangegeven dat het een mondiaal probleem betreft dat niet in bilateraal verband is op te lossen. </antwoord>
      <antwoord nummer="9" voetnoot="1">Op nationaal niveau is het heel goed mogelijk om waar nodig afdoende maatregelen te nemen ter bescherming van werknemers en consumenten. De Arbowet biedt daarvoor het wettelijk kader bij de bescherming van werknemers. Bij naleving van de Arbowet zijn eventuele risico’s voor de omgeving eveneens afdoende beheerst. Naar aanleiding van inspectieprojecten van de Arbeidsinspectie in 2003/2004 en in 2005 naar gegaste containers heeft een Arbodienst, in samenspraak met de Arbeidsinspectie, een protocol ontwikkeld waarmee bedrijven de risico’s van gegaste containers kunnen herkennen en beoordelen en beheersmaatregelen kunnen nemen. De uitwerking van dit protocol is door BGZ Wegvervoer, het kennis- en adviescentrum voor arbeid en gezondheid in het wegvervoer, op haar website geplaatst (www.bgz.nl). Naast algemene informatie over het veilig omgaan met gegaste containers zijn protocollen beschikbaar over onder andere een risicoinventarisatie en -evaluatie (RIE), het herkennen van gasverdachte containers en het veilig lossen en betreden van containers. Containers worden in de regel voor het eerst geopend op het afleveradres. Werkgevers kunnen ter plaatse doeltreffende maatregelen treffen om de risico’s voor werknemers afdoende te beperken. In 2005 zijn de risico’s voor consumenten en werknemers als gevolg van restgassen in importcontainers met bestrijdingsmiddelen door het RIVM onderzocht <voetnoot nummer="1"/>. Een belangrijke conclusie uit dit rapport is dat het risico dat optreedt als gevolg van restgassen in goederen als kleding, gebruiks- en siervoorwerpen, voedsel en medicijnen, gemiddeld genomen gering en acceptabel is vanuit het gangbare risicobeleid (onder het verwaarloosbaar geachte niveau). Uiteraard is het dan wel van belang dat de regelgeving wordt nageleefd. Daarom houdt de Arbeidsinspectie toezicht op de naleving en zal waar nodig handhavend optreden. Omdat uit eerder gezamenlijk onderzoek van de Arbeidsinspectie en de VROM-Inspectie is gebleken dat onbekendheid met de materie een belangrijke oorzaak is van een matige naleving, is het essentieel die onbekendheid eerst weg te nemen via voorlichting. Dit komt niet in de plaats van toezicht en handhaving, maar voorlichting is één van de middelen om de naleving op een adequaat niveau te krijgen. </antwoord>
      <antwoord nummer="10">Ambtelijk is in 2003 onderzocht of een nadere regeling gewenst en hanteerbaar zou zijn. Door mijn ambtsvoorganger is besloten dat dit niet het geval is. Een dergelijke regeling bleek niet nodig en daardoor vanuit het oogpunt van deregulering ongewenst. In dat licht bezien en vanwege de conclusie dat via de Arbowetgeving de risico’s voldoende konden worden afgedekt, is de nieuwe regelgeving niet ingevoerd. </antwoord>
      <antwoord nummer="11">De Bestrijdingsmiddelenwet 1968 kan niet leiden tot het voorkómen van het in ons land invaren van gegaste ladingen. Immers, die wet heeft alleen betrekking op het in ons land gebruiken van bestrijdingsmiddelen, terwijl het in deze gaat om het gebruik van bestrijdingsmiddelen in een ander land. Overigens ben ik van mening dat de noodzakelijke zorgvuldigheid met de wetgeving anders dan de Bestrijdingsmiddelenwet afdoende is gewaarborgd. </antwoord>
      <antwoord nummer="12">Het is niet noodzakelijk om van overheidswege nadere regels te stellen voor containers waarvan verwacht kan worden dat deze gegast zijn, deze apart te laten zetten en door een erkende deskundige te laten openen en onderzoeken. Bij het antwoord op vraag 9 is aangegeven dat de werkgever van het bedrijf waar de containers worden geopend met behulp van de RIE en de bijbehorende protocollen afdoende maatregelen kan treffen met betrekking tot de veiligheid en gezondheid van het betrokken personeel. Daarin behoort ook te zijn vastgelegd op welk moment de inzet van deskundigen geboden is. De protocollen op de website van BGZ-wegvervoer geven dit duidelijk aan. Zo is bij twijfel of een container restgassen bevat een onderzoek door een gasmeetdeskundige nodig, evenals bij de beoordeling of een container «gasvrij» kan worden verklaard. Bij naleving van de Arbeidsomstandighedenwetgeving zijn eventuele risico’s voor de omgeving eveneens afdoen beheerst. De leden van de betrokken brancheorganisaties in het wegvervoer zijn hierover voorgelicht. Zo is in het voorjaar van 2006 door wegtransporteurorganisatie EVO een succesvolle voorlichtingsbijeenkomst over dit onderwerp georganiseerd. De Arbeidsinspectie zal eind 2007 een AI-brochure uitbrengen over de arbeidsrisico’s bij containeroverslag. Het risico van blootstelling aan restgassen in containers wordt hierbij nadrukkelijk belicht. Deze brochure zal actief worden verspreid bij bedrijven die werkzaamheden verrichten met containers. Bij brief van 25 september 2006 heeft de Staatssecretaris van SZW, mede namens zijn ambtgenoot van VROM, aangegeven dat het toezicht op gegaste containers primair zal worden uitgevoerd door de Arbeidsinspectie. Ik zie geen reden om daar verandering in aan te brengen. Handhaving bij gevaarlijke situaties, zoals degenen aan wie de container uiteindelijk wordt afgeleverd, is en blijft de bevoegdheid en aandachtsgebied van de betrokken inspectiediensten, waaronder de VROM-Inspectie en de Arbeidsinspectie. </antwoord>
      <noten afkomstig="antwoord">
         <noot nummer="1">Rapport 609021035/2005, De risico’s voor consumenten en werknemers als gevolg van gassing van importcontainers met bestrijdingsmiddelen</noot>
      </noten>
   </antwoorden>
</kvr>
