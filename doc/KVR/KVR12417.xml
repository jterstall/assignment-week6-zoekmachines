<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits (PvdA) en Lambrechts (D66) aan de staatssecretaris van Onderwijs, Cultuur en Wetenschappen, mw. Adelmund, over toelating op een mytyl/tyltylschool. (Ingezonden 3 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12417
</item>
         <item attribuut="Inhoud">Nadere vragen over de plaatsing van een leerling op een mytyl/tyltylschool in de regio Amsterdam, die eerder geweigerd was, en waar blijkens een brief van de ouders de problemen nog niet opgelost zijn (Zie ook Aanhangsel van de Handelingen II, 1999-2000, 455).</item>
         <item attribuut="Rubriek">Speciaal onderwijs (Leerlingen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Leerlingen Speciaal onderwijs</item>
         <item attribuut="Vindplaats">Kamervragen met antwoord 2000-2001, nr. 86, Tweede Kamer</item>
         <item attribuut="Vraagnr_bij_indiening">2990013400</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Smits</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2000-10-09</item>
         <item attribuut="Datum_indiening">2000-07-03</item>
         <item attribuut="Document-id">KVR12417</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="175" allpagenumbers="175 176" vetnummer="2990013400" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12417" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="86" onderwerp="" indiendatum="2000-07-3">
         <vrager partij="PvdA" oorsprong="parlement">Smits</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="9 oktober 2000). Zie ook Aanhangsel Handelingen nrs. 1625 en 1692, Vergaderjaar 1999–2000">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich ons beider vragen van 22 november 19999 over de weigering van de mytyl/tyltylschool in Amsterdam om een daar aangemelde leerling toe te laten, en uw antwoord dat de inspectie kon bemiddelen? <voetnoot nummer="1"/>
      </vraag>
      <vraag nummer="2">Heeft de inspanning van de inspectie ertoe geleid dat de leerling inmiddels geplaatst is, per direct of in het komend schooljaar op een voor hem geëigende school? </vraag>
      <vraag nummer="3">Zo ja, op hoeveel kilometer afstand bevindt zich die school van het huis van de betreffende leerling, hoe is het vervoer geregeld, indien de school buiten Amsterdam is gevestigd en hoeveel tijd is daarmee dagelijks gemoeid? </vraag>
      <vraag nummer="4">Zo neen, hoe denkt u op korte termijn, in ieder geval voor het komende schooljaar, het recht van deze leerling op het volgen van onderwijs te regelen? </vraag>
      <vraag nummer="5" voetnoot="2">Acht u het redelijk dat scholen voor speciaal onderwijs binnen een gemeente of regio met elkaar afspreken een verzoek tot toelating van een leerling te weigeren indien een van de scholen in het gebied een leerling weigert toe te laten, zoals ouders in dit geval te verstaan is gegeven? <voetnoot nummer="2"/>
      </vraag>
      <vraag nummer="6">Indien u dit niet redelijk acht, hoe denkt u zulke afspraken te voorkomen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="455" documentjaargang="1999-2000">Aanhangsel Handelingen, nr. 455, vergaderjaar 1999–2000.</noot>
         <noot nummer="2">Dat blijkt uit een brief van de ouders die ondershands ter kennis van de staatssecretaris is gebracht</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De inspanning van de inspectie heeft er helaas niet toe mogen leiden dat voor de betreffende leerling nog voor de zomervakantie een passende school kon worden gevonden. Op dringend verzoek van de inspectie hebben de scholen in gezamenlijkheid (REC-verband) bezien of er nog een oplossing geboden kan worden. In dit overleg is verkend, hoe de cluster 3-scholen onderwijs kunnen gaan bieden aan zeer laag functionerende kinderen in het kader van de eerste fase LGF-wetgeving en vooruitlopend daarop nog dit schooljaar kunnen starten met een pilotproject. </antwoord>
      <antwoord nummer="4">Het toelatingsbeleid van scholen behoort tot de verantwoordelijkheid van het bevoegd gezag. Daarop kan ik niet rechtstreeks invloed uitoefenen. Een school kan een leerling weigeren, indien de school vindt dat die leerling daar bijvoorbeeld gelet op het niveau van het gegeven onderwijs niet op zijn plaats is. In de huidige situatie kan de plaatsing van zwaar verstandelijk gehandicapte leerlingen derhalve problematisch zijn. Met de invoering van de eerste fase wetgeving leerlinggebonden financiering worden de REC’s in cluster 3 beter in staat gesteld aan zeer laag functionerende kinderen onderwijs te bieden. De Amsterdamse cluster 3-scholen in het REC Noord-Holland zijn zeer wel bereid om dit nieuwe beleid gericht op onderwijs ook voor zeer laag functionerende kinderen vorm te geven. Dat moet dan wel reëel en zorgvuldig kunnen. Men heeft reeds de nodige ervaring opgedaan in een eerder project en er liggen reeds contacten met kinderdagcentra. Men kan op basis daarvan in korte tijd een zorgvuldig pilotproject inrichten. Dat project zou deel kunnen uitmaken van de landelijke plannen voor projecten op het terrein van de afstemming en samenwerking tussen kinderdagcentra en het onderwijs aan zeer moeilijk lerende kinderen. Die projecten starten begin volgend jaar. Vooruitlopend daarop zullen middelen beschikbaar worden gesteld om de start van de projecten voor te bereiden wat betreft de inrichting van het onderwijsprogramma, de scholing van de leerkrachten en het maken van afspraken met ouders en zorginstellingen. Zo’n pilotproject geeft de mogelijkheid om onderwijs te bieden aan een aantal zeer zwaar verstandelijk gehandicapte kinderen. Ouders zullen vanzelfsprekend medewerking moeten geven aan deelname van hun kind in het project. Kinderen die aan de projectvoorwaarden voldoen en waarvan ouders reeds de wens te kennen hebben gegeven om hun kind in het onderwijs te plaatsen, zoals de ouders van de betreffende leerling, zullen bij voorrang worden geplaatst. Ik verwacht dat langs deze weg de leerling begin volgend jaar binnen een school in Amsterdam geplaatst kan worden. </antwoord>
      <antwoord nummer="5">Ik vind het niet redelijk wanneer scholen voor speciaal onderwijs binnen een gemeente of regio met elkaar zouden afspreken een verzoek tot toelating van een leerling te weigeren, indien een van de scholen in het gebied een leerling weigert toe te laten. Bovendien past dit niet binnen de regelgeving. Scholen bepalen binnen het huidige wettelijke kader zelf hun toelatingsbeleid, dat moet worden vastgelegd in het schoolplan. Als een leerling wordt aangemeld, dient de wettelijke procedure inzake toelating te worden doorlopen. Dit betekent dat de commissie van onderzoek onder andere tot taak heeft te bepalen of de aangemelde leerling voor het op die school gegeven onderwijs in aanmerking komt. Scholen kunnen in het kader van deze procedure niet verwijzen naar beslissingen die andere scholen hebben genomen. </antwoord>
      <antwoord nummer="6">In de Wet op de expertisecentra is geregeld dat indien de inspecteur van oordeel is dat het toelatingsonderzoek niet voldoet aan redelijke eisen, hij in overleg treedt met het bevoegd gezag. Indien dit overleg niet tot overeenstemming leidt, roept de inspecteur mijn beslissing in. Hiermee acht in voldoende gewaarborgd, dat eventuele afspraken tussen scholen omtrent het weigeren van leerlingen kunnen worden voorkomen. Voor de goede orde wijs ik er nog op dat als onderdeel van het LGF-beleid de systematiek van toelaatbaarheidsbepaling wordt geobjectiveerd in de vorm van landelijk geldende indicatiecriteria. Daarmee komt de huidige wettelijke regeling waarin scholen zelf de toelaatbaarheid van leerlingen bepalen te vervallen. </antwoord>
      <noten afkomstig="antwoord"/>
   </antwoorden>
</kvr>
