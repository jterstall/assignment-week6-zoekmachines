<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roemer en Jansen (beiden SP) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over het slepen van vliegtuigen. (Ingezonden 30 juli 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29843
</item>
         <item attribuut="Inhoud">Door het slepen van vliegtuigen in plaats van het vliegtuig te laten taxiën kan drie procent brandstof worden bespaard en het verminderd de stankoverlast. Vragen over het effect op de uitstoot van onder andere CO2 en over de te nemen maatregelen om het slepen van vliegtuigen te bevorderen.</item>
         <item attribuut="Rubriek">Milieu (Hinder) Milieu (Luchtverontreiniging) Verkeer, vervoer en waterstaat (Luchtvaart) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geurhinder Luchthavens Luchtverontreiniging Vliegtuigen</item>
         <item attribuut="Vindplaats">Kamervragen met antwoord 2007-2008, nr. 390, Tweede Kamer</item>
         <item attribuut="Vraagnr_bij_indiening">2060722180</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer Jansen</persoon>
         </item>
         <item attribuut="Datum_reaktie">2007-10-30</item>
         <item attribuut="Datum_indiening">2007-07-30</item>
         <item attribuut="Document-id">KVR29843</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="835" allpagenumbers="835 836 837" vetnummer="2060722180" code="0708tkkvr390" lopendefooter="Tweede Kamer, vergaderjaar 2007–2008, Aanhangsel" filenaam="KVR29843" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="390" onderwerp="" indiendatum="2007-07-30">
         <vrager partij="SP" oorsprong="parlement">Roemer Jansen</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="30 oktober 2007), zie ook Aanhangsel Handelingen nr. 2491, vergaderjaar 2007–2008">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het bericht dat uit proeven op de vliegvelden Heathrow, Gatwick en San Francisco blijkt dat met het slepen van vliegtuigen drie procent brandstof bespaard kan worden en daarmee aanzienlijke milieuwinst kan worden geboekt? <voetnoot nummer="1"/>
      </vraag>
      <vraag nummer="2" voetnoot="2">Welke maatregelen heeft u genomen om het slepen van vliegtuigen te bevorderen sinds u dit streven in 1995 in de PKB Schiphol heeft opgenomen? <voetnoot nummer="2"/>
      </vraag>
      <vraag nummer="3" voetnoot="3">Welke maatregelen heeft u genomen om het slepen van vliegtuigen te bevorderen om zodoende de stankoverlast rond Schiphol te reduceren zoals u in 2002 aangaf? <voetnoot nummer="3"/>
      </vraag>
      <vraag nummer="4" voetnoot="2">Hoeveel brandstofbesparing is mogelijk indien op Schiphol alle vliegtuigen gesleept zullen worden in plaats van te taxiën? Wat is het effect op de uitstoot van onder andere CO <voetnoot nummer="2"/>? </vraag>
      <vraag nummer="5">Wat is de toename van de taxitijd voor een vliegtuig indien op Schiphol de vliegtuigen gesleept zullen worden in plaats van te taxiën? </vraag>
      <vraag nummer="6">Worden luchtvaartmaatschappijen voldoende geprikkeld om te streven naar zo min mogelijk brandstofverbruik? Hoe verklaart u in dit licht dat de luchtvaartsector tot nu toe nauwelijks gebruik maakt van de mogelijkheid vliegtuigen te slepen? Ziet u mogelijkheden om bijvoorbeeld via de kerosineaccijns deze prikkel voor de luchtvaartmaatschappijen te vergroten? Kunt u uw antwoord toelichten? </vraag>
      <vraag nummer="7">Bent u bereid (aanvullende) maatregelen te nemen om het slepen van vliegtuigen op de Nederlandse luchthavens te bevorderen? Zo ja, welke maatregelen gaat u nemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-07-20" bron="Stromen, nummer 11/12">Stromen, nummer 11/12, 20 juli 2007</noot>
         <noot nummer="2" documenttype="Kamerstuk" kamerstuk-id="23 552" documentnummer="9" documentjaargang="1994-1995">Kamerstuk 23 552, nr. 9, vergaderjaar 1994–1995</noot>
         <noot nummer="3" datum="2002-06-25" bron="Eerste Kamer">Eerste Kamer, 25 juni 2002, 33-1623</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Het kabinet stelt zich tot doel om door het ontwikkelen van adequate beleidsinstrumenten de emissie van luchtverontreinigende stoffen, waaronder de emissie door de luchtvaart, terug te dringen. In dat kader ben ik van mening dat mogelijkheden die leiden tot een besparing van brandstof en daardoor tot milieuwinst, een analyse verdienen op effectiviteit en haalbaarheid. Ik ben dan ook opnieuw nagegaan wat de gevolgen kunnen zijn van de door u naar voren gebrachte optie om vliegtuigen tussen de opstelplaats en de start- of landingsbaan te slepen in plaats van taxiën (ook in 1995 is hier onderzoek naar gedaan – zie het antwoord op vraag 2). Ik heb laten onderzoeken wat de te behalen milieuwinst zou kunnen zijn en heb daarnaast ook relevante gevolgen voor andere aspecten in beeld laten brengen (veiligheid, de infrastructuur – al of niet aanleggen van extra taxibanen dan wel ander extra beton, kosten, organisatie). Ik verwijs hiervoor naar de beantwoording van vraag 4 en het rapport van To70, Slepen van vliegtuigen, oktober 2007, dat als bijlage bij deze brief is gevoegd. <voetnoot nummer="1"/>Ten aanzien van de door u aangehaalde proeven kan ik u meedelen dat de tests in het Verenigd Koninkrijk van korte duur zijn geweest. Na twee tests zijn deze, wegens operationele problemen, beëindigd. Ook in San Francisco is een test uitgevoerd. De uitvoerende luchtvaartmaatschappij Virgin Atlantic Airways heeft laten weten nog niets over de resultaten daarvan te kunnen zeggen. </antwoord>
      <antwoord nummer="2">In de Planologische Kernbeslissing Schiphol en omgeving, deel 3, Nota van toelichting (februari 1995) staat op blz. 125, onder het kopje «Maatregelen lokale luchtverontreiniging» Het volgende: Streven naar het vervangen van het taxiën van vliegtuigen door het slepen ervan. Onderzoek zal moeten uitwijzen of en onder welke condities dit mogelijk is; De mogelijkheden van het vervangen van taxiën van vliegtuigen door slepen zijn onderzocht. Gebleken is dat het vervangen van taxiën van vliegtuigen door slepen vanuit milieu-oogpunt nauwelijks perspectief biedt. Andere maatregelen om emissies bij taxiën te beperken zijn opgenomen in het Beheersplan Schiphol. Het in 1995 genoemde streven naar het vervangen van taxiën door slepen had tot doel de lokale luchtkwaliteit te verbeteren. Het onderzoek (in 1995 uitgevoerd in het kader van de UMER Schiphol) is in die context uitgevoerd met als conclusie dat de voorgestelde maatregel nauwelijks perspectief bood. Ik heb dan ook geen maatregelen genomen om het slepen van vliegtuigen te bevorderen. </antwoord>
      <antwoord nummer="3">Ik heb geen maatregelen genomen om het slepen van vliegtuigen te bevorderen. Destijds heb ik het slepen in plaats van taxiën en het niet te lang laten warmdraaien van de motoren genoemd als voorbeelden van stankbeleid. Verder heb ik gezegd daarover afspraken te maken met de sector. In 2002 heb ik in het Luchthavenverkeerbesluit regels laten opnemen om de uitstoot van stoffen die geurhinder veroorzaken te beperken. Dat houdt in dat de gezagvoerder van een vliegtuig met drie of vier motoren na landing met één uitgeschakelde motor van de landingsbaan naar de afhandelingsplaats taxiet. Een deel van de verplaatsingen van vliegtuigen op Schiphol gebeurt overigens wel met behulp van slepen. Dat geldt voor de vliegtuigen die na afhandeling tijdelijk op Schiphol blijven en op een parkeerplaats (de buffer) worden gestald. Deze vliegtuigen taxiën niet maar worden naar de parkeerplaats gesleept. Het gaat hierbij om lege vliegtuigen waarvoor de dynamische kracht op het neuswiel niet zo groot is dat er veiligheidsproblemen kunnen ontstaan (zie verder voor het aspect veiligheid de beantwoording van vraag 4). In het Ontwerp Wijziging Luchthavenverkeerbesluit Schiphol dat in het kader van de in de wet vastgelegde voorhang van wijzigingen van het LVB op 6 september aan u is toegezonden, heb ik maatregelen opgenomen om de uitstoot van luchtverontreinigende stoffen op Schiphol te reduceren en zo de luchtkwaliteit te verbeteren. </antwoord>
      <antwoord nummer="4">Niet in alle gevallen levert het slepen van vliegtuigen besparing van brandstof op. Alleen in de gevallen waarin de taxitijd groter is dan de tijd waarin het vliegtuig op de starting grid staat, is besparing van brandstof mogelijk. In alle andere gevallen wordt geen besparing bereikt, omdat de vliegtuigen, na naar de starting grid te zijn gesleept, vervolgens meer tijd nodig hebben om de motoren te starten en de verschillende controles uit te voeren, die nu tijdens het taxiën worden uitgevoerd. Slepen naar de Polderbaan zou een besparing van het brandstofgebruik kunnen opleveren. Hoeveel precies is afhankelijk van veel factoren en kan zonder gedetailleerd onderzoek niet worden vastgesteld. Voor een Boeing 747 is een brandstofbesparing per start vanaf of landing op de Polderbaan mogelijk die in de orde van grootte van 250-500 kg kerosine ligt. Ter vergelijking: een Boeing 747 kan ongeveer 175.000 kg meenemen. De uitstoot van kooldioxide zal evenredig kunnen afnemen. Naast het effect op de uitstoot van kooldioxide heb ik ook de mogelijke effecten op veiligheid, kosten, infrastructuur en organisatie in beeld laten brengen. Veiligheid De vliegtuigfabrikanten Airbus en Boeing geven aan dat het landingsgestel van vliegtuigen niet is ontworpen om vol beladen vliegtuigen gedurende langere periodes te slepen. De gevolgen hiervan voor het landingsgestel zijn dan ook op dit moment niet bekend. Zonder duidelijkheid over de gevolgen van het slepen voor het landingsgestel is het niet mogelijk het slepen in te voeren. Luchtvaartuigen worden gecertificeerd, waarmee de luchtwaardigheid is gewaarborgd. Een onderdeel van het certificaat is het AFM, het Aircraft Flight Manual, de feitelijke handleiding voor het gebruik van het luchtvaartuig. In het AFM zijn ook voorwaarden opgenomen, waaraan het slepen van het luchtvaartuig moet voldoen. Voordat er met volle toestellen over langere afstanden kan worden gesleept, zullen de fabrikanten moeten aangeven dat dit zonder problemen voor het landingsgestel mogelijk is. Daarna kan het AFM voor elk toestel worden aangepast en pas daarna zullen maatschappijen (en de gezagvoerders) genegen zijn om te gaan slepen. Infrastructuur Om het slepen van vliegtuigen mogelijk te maken is de aanleg van starting grids nodig. Op Schiphol zou dit inhouden dat er bij elke baan zo’n starting grid komt te liggen. Naast de aanleg van starting grids is ook een uitbreiding van de taxibanen nodig. Het extra volume aan verkeer dat gebruik gaat maken van de taxibanen (terugrijdende push back trucks) wordt groter en zal aanpassing van de taxibanen nodig maken. Materiaal Wanneer push back trucks vliegtuigen naar de startbanen gaan slepen dan zal het aantal trucks toenemen. Dit leidt tot investeringen bij de luchtvaartmaatschappijen of de grondafhandelaren. De kosten van één push back truck liggen rond de 800.000 euro. Organisatie Om een operatie, waarbij het sleepverkeer gaat toenemen, in goede banen te leiden is het noodzakelijk organisatorische aanpassingen door te voeren ten aanzien van het afhandelingsproces. De extra sleepbewegingen zullen leiden tot een toename van de drukte op de taxibanen en de randwegen. De aansturing van dit verkeer zal daardoor complexer worden. De veiligheid zal onder druk komen en alleen een strenge controle op de uitvoering zal een veilig proces waarborgen. Het is niet uit te sluiten dat een aparte organisatie deze aansturing en controle op zich neemt met extra kosten tot gevolg. Daarnaast is van belang dat procedures op luchthavens veelal in internationaal verband zijn vastgelegd en dus ook in internationaal verband moeten worden gewijzigd. </antwoord>
      <antwoord nummer="5">Uitgaande van moderne en dus snellere push back trucks zal er een verwaarloosbaar verschil tussen de taxi- en de sleepsnelheid optreden bij de banen die dichtbij de gates liggen. Bij de Polderbaan zal een merkbare vertraging kunnen optreden. De totale tijd tussen het vertrek van de gate tot aan de start zal echter met meerdere minuten toenemen, waarbij de verwachte maximale toename op ongeveer 10 minuten komt te liggen. Voor landende vliegtuigen neemt de tijd tussen het moment van landen en het bereiken van de gate eveneens met meerdere minuten toe. Deze toename betekent een grote impact op de capaciteit van Schiphol, waar elke minuut telt en waar de turn-around tijden een belangrijk onderdeel van de business case zijn. Een bijkomend aspect is het optreden van storingen bij het opstarten van de motoren. Een deel van de vliegtuigen heeft extra hulp nodig om de motoren te starten (ASU of Air Start Unit). Soms is dit bekend, soms blijkt dit pas tijdens het starten. Het ad hoc oproepen van extra materiaal kost extra tijd en zal wanneer men opstart vlak voor vertrek voor extra vertraging zorgen. Andere kleine technische problemen worden nu direct opgelost door een engineer. Deze voert een controle uit en verhelpt het probleem. Soms is dit niet mogelijk en is het nodig om de passagiers weer uit te laten stappen. Wanneer deze zaken pas na het slepen worden opgemerkt dan betekent dit meer verkeersbewegingen van en naar de startbanen en meer vertraging omdat problemen later worden opgemerkt. Wanneer de passagiers weer uitstappen en het vliegtuig weer terug gaat naar de gate ontstaat er extra vertraging. </antwoord>
      <antwoord nummer="6" voetnoot="2 2 3 4">De huidige kerosineprijzen prikkelen luchtvaartmaatschappijen om inventief om te gaan met de mogelijkheden om brandstofbesparing te realiseren. Indien het slepen besparing van brandstof, en daarmee milieuwinst oplevert, zullen luchtvaartmaatschappijen zeker genegen zijn om dit in te voeren. Vooralsnog blijken andere aspecten het invoeren van slepen in plaats van taxiën in de weg te staan. Met name de onzekerheden ten aanzien van de veiligheid maken het slepen van vliegtuigen nu onmogelijk. De Europese Commissie heeft in een mededeling over luchtvaart en klimaat <voetnoot nummer="2"/>aangegeven dat met een meer algemene toepassing van energieheffingen op brandstof voor de commerciële luchtvaart kan worden bijgedragen tot een internalisering van de milieukosten en een vermindering van de CO <voetnoot nummer="2"/>-emissies, maar ook dat de invoering van een accijns op kerosine in de EU moeilijk ligt. Dit is te wijten aan de vereiste unanimiteit van de Europese ministers van financiën, het ICAO-verdrag <voetnoot nummer="3"/>en clausules in de bilaterale luchtvaartverdragen die in vele gevallen een kerosineaccijns in de weg staan <voetnoot nummer="4"/>. Het verwijderen van alle juridische belemmeringen uit de bilaterale luchtvaartovereenkomsten blijft voor de EU een proces van essentieel belang, dat zal worden voortgezet. </antwoord>
      <antwoord nummer="7">Gezien de beperkte milieuwinst en de huidige stand van zaken ten aanzien van de onzekerheden over de veiligheid bij het slepen van vliegtuigen en de kosten die met het slepen van vliegtuigen zijn gemoeid, ben ik niet voornemens maatregelen te nemen om het slepen van vliegtuigen te bevorderen. Schiphol Group is bezig de verschillende aspecten van het slepen van vliegtuigen te onderzoeken. Ik zal dat nauwlettend volgen, evenals de buitenlandse proeven. Mocht daaruit of uit andere informatie blijken dat het slepen van vliegtuigen op een veilige manier tegen aanvaardbare kosten en zonder aantasting van de capaciteit van Schiphol kan worden geïmplementeerd en dat het bovenal een substantiële milieuwinst oplevert dan ben ik bereid om, naast de maatregelen die op Schiphol al van kracht zijn (taxiën op één motor minder, het slepen van onbeladen vliegtuigen naar de parkeerplaats) en de maatregelen die in de Ontwerp Wijziging Luchthavenverkeerbesluit Schiphol zijn opgenomen ter verbetering van de luchtkwaliteit, in internationaal verband invoering van sleepprocedures te bevorderen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">Europese Commissie, Het effect van de luchtvaart op de klimaatverandering terugdringen, COM 2005 (459)</noot>
         <noot nummer="3">In het verdrag van Chicago staat dat er geen belasting mag worden geheven op de kerosine aan boord van het vliegtuig</noot>
         <noot nummer="4" datum="2006-06-14" bron="Brief van de Minister van Economische Zaken aan de Voorzitter van de Tweede Kamer">Brief van de Minister van Economische Zaken aan de Voorzitter van de Tweede Kamer, 14 juni 2006, met kenmerk ET/CSI /6032616</noot>
      </noten>
   </antwoorden>
</kvr>
