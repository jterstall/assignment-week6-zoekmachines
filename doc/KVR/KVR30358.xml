<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Agema (beiden PVV) aan de ministers van Volksgezondheid, Welzijn en Sport en van Justitie over het strafrechtelijk vervolgen wegens discriminatie van moslima's die hulp van mannelijke artsen weigeren. (Ingezonden 13 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30358
</item>
         <item attribuut="Inhoud">Vragen naar aanleiding van uitlatingen voorzitter artsengenootschap KNMG (diverse nieuwssites, 10 november 2007) dat moslima's in beginsel altijd de zorg van een mannelijke arts mogen weigeren vanwege het enkele feit dat deze man is, behalve als hun ongeboren kind in gevaar is. Indieners stellen dat een dergelijke weigering tegen de Nederlandse cultuur van volstrekte gelijkwaardigheid van mannen en vrouwen ingaat. Moslima's die weigeren, zouden volgens de redenatie van de indieners door het OM vervolgd moeten worden vervolgd wegens discriminatie.</item>
         <item attribuut="Rubriek">Cultuur en taal (Overig) Gezondheidszorg (Medische beroepen) Staats- en bestuursrecht (Grondrechten)</item>
         <item attribuut="Trefwoorden">Artsen Discriminatie Godsdiensten</item>
         <item attribuut="Vindplaats">Kamervragen met antwoord 2007-2008, nr. 857, Tweede Kamer</item>
         <item attribuut="Vraagnr_bij_indiening">2070804710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Wilders Agema</persoon>
         </item>
         <item attribuut="Datum_reaktie">2007-12-11</item>
         <item attribuut="Datum_indiening">2007-11-13</item>
         <item attribuut="Document-id">KVR30358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1831" allpagenumbers="1831 1832" vetnummer="2070804710" code="0708tkkvr857" lopendefooter="Tweede Kamer, vergaderjaar 2007–2008, Aanhangsel" filenaam="KVR30358" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="857" onderwerp="" indiendatum="2007-11-13">
         <vrager partij="PVV" oorsprong="parlement">Wilders Agema</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2007-12-11">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht <voetnoot nummer="1"/>waaruit blijkt dat de voorzitter van het artsengenootschap KNMG van mening is dat moslima’s in beginsel altijd de zorg van een mannelijke arts mogen weigeren, vanwege het enkele feit dat deze van het mannelijk geslacht is, behalve als hun ongeboren kind in gevaar is? </vraag>
      <vraag nummer="2">Bent u bereid te bevorderen dat de voorzitter van het KNMG aftreedt, en zijn functie onmiddellijk ter beschikking stelt? Zo neen, waarom niet? </vraag>
      <vraag nummer="3">Deelt u de mening dat moslima’s in Nederland nooit en te nimmer hulp van een mannelijke arts mogen weigeren, vanwege het enkele feit dat deze van het mannelijk geslacht is, omdat mannen en vrouwen in Nederland en in de Nederlandse cultuur, in tegenstelling tot de islamitische cultuur, volstrekt gelijkwaardig zijn? </vraag>
      <vraag nummer="4">Wilt u bevorderen dat moslima’s, die weigeren zich te laten behandelen door mannelijke artsen vanwege het enkele feit dat deze artsen van het mannelijk geslacht zijn, door het Openbaar Ministerie strafrechtelijk worden vervolgt wegens discrimatie? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-11-10" bron="www.fok.nl, Moslima moet alleen in nood hulp accepteren, 10 november 2007 en www.nd.nl, Moslima moet hulp accepteren">www.fok.nl, Moslima moet alleen in nood hulp accepteren, 10 november 2007 en www.nd.nl, Moslima moet hulp accepteren, 10 november 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Neen. Hier heb ik geen zeggenschap over. Bovendien, zie ik geen reden om aftreden van de heer Holland te bevorderen. Uitspraken van de heer Holland in het artikel van het Nederlands Dagblad zijn geheel in lijn met de Wet op de geneeskundige behandelingsovereenkomst (WGBO). </antwoord>
      <antwoord nummer="3">Neen. Op basis van de Wet op de geneeskundige behandelingsovereenkomst (WGBO) mag een wilsbekwame patiënt in beginsel een behandeling of onderzoek, te allen tijde – ook in acute situaties – weigeren. Zoals ik reeds eerder in mijn antwoord op uw kamervragen heb aangegeven (CZ-K-U-2789604, 17 september 2007) is de achterliggende reden van een patiënt om een arts te weigeren voor die weigering (op basis van de WGBO) irrelevant. </antwoord>
      <antwoord nummer="4">Neen. Zoals ik reeds eerder dit jaar in mijn antwoord op uw kamervragen (CZ-K-U-2789604, 17 september 2007) en op de kamervragen van het lid Arib (PvdA) heb aangegeven (CZ-K-U-2789906, 17 september 2007) is het Nederlandse zorgstelsel zo ingericht dat de zorgconsument keuzevrijheid heeft wat betreft onderzoek of behandeling. Het weigeren van een behandeling of onderzoek is een recht van de patiënt. De overwegingen die schuil gaan achter een verzoek voor een andere arts staan hierbij niet ter discussie. Ik voeg daar aan toe dat het weigeren van moslima’s zich te laten behandelen door mannelijke artsen op zichzelf geen strafbaar feit is. Er is geen sprake van een beledigende uitlating over één groep mensen op een van de gronden als bedoeld in artikel 137c van het Wetboek van Strafrecht. Daarnaast is er geen sprake van discriminatie, in de uitoefening van een ambt, beroep of bedrijf, als bedoeld in artikel 429quater van het Wetboek van Strafrecht. Strafrechtelijke vervolging door het Openbaar Ministerie bij het sec weigeren van een behandeling door een mannelijke arts is derhalve niet aan de orde. </antwoord>
      <noten afkomstig="antwoord"/>
   </antwoorden>
</kvr>
