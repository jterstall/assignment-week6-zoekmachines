<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (PvdA) aan de ministers voor Grote Steden- en Integratiebeleid en van Justitie over vrouwenhandel en vervalsing van paspoorten. (Ingezonden 18 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11412
</item>
         <item attribuut="Inhoud">Vragen naar aanleiding van de tv-uitzending van Netwerk van 16 februari 2000 over Nederlandse blanco paspoorten die worden geleverd ten behoeve van de vrouwenhandel uit de Dominicaanse Republiek naar Europa.</item>
         <item attribuut="Rubriek">Criminaliteit en openbare orde (Persoonsregistratie en identificatie) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Diefstal Paspoorten Prostitutie Vrouwen</item>
         <item attribuut="Vindplaats">Kamervragen met antwoord 1999-2000, nr. 1022, Tweede Kamer</item>
         <item attribuut="Vraagnr_bij_indiening">2990007300</item>
         <item attribuut="Afkomstig_van">Grote Steden- en Integratiebeleid Justitie</item>
         <item attribuut="Indiener">
            <persoon partij="PvdA">Zijlstra</persoon>
         </item>
         <item attribuut="Datum_reaktie">2000-04-03</item>
         <item attribuut="Datum_indiening">2000-02-18</item>
         <item attribuut="Document-id">KVR11412</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2217" allpagenumbers="2217 2218" vetnummer="2990007300" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11412" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1022" onderwerp="" indiendatum="2000-02-18">
         <vrager partij="PvdA" oorsprong="parlement">Zijlstra</vrager>
         <vraagt-aan>de ministers voor Grote Steden- en Integratiebeleid en van Justitie</vraagt-aan>
      </vraagdata>
      <antwoorddata antwoorddatum="3 april 2000), zie ook Aanhangsel Handelingen nr. 903, vergaderjaar 1999–2000">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de TV-uitzending over vrouwenhandel en vervalsing van paspoorten? <voetnoot nummer="1"/>
      </vraag>
      <vraag nummer="2">Zo ja, is het u bekend dat er uit Nederland blanco paspoorten geleverd worden ten behoeve van de vrouwenhandel uit de Dominicaanse Republiek naar Europa? </vraag>
      <vraag nummer="3">Hoeveel blanco Nederlandse paspoorten zijn er de afgelopen drie jaar ontvreemd? </vraag>
      <vraag nummer="4">Bent u bereid maatregelen te treffen om deze ongewenste activiteiten tegen te gaan? </vraag>
      <noten afkomstig="vraag">
         <noot nummer="1" datum="2000-02-16" bron="Uitzending Netwerk">Uitzending Netwerk, 16 februari 2000</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van de TV-uitzending van het programma Netwerk op 16 februari jl. over vrouwenhandel en vervalsing van paspoorten. </antwoord>
      <antwoord nummer="2">Uit voornoemde TV-uitzending kan de indruk ontstaan dat er vanuit Nederland blanco Nederlandse paspoorten worden geleverd ten behoeve van de vrouwenhandel uit de Dominicaanse Republiek. Ik heb hierover informatie ingewonnen bij de Dominicaanse en Spaanse autoriteiten. Van de Dominicaanse autoriteiten is tot op heden nog geen antwoord ontvangen. Uit de antwoorden van de Spaanse autoriteiten op ambtsberichten van de divisie Recherche van het Korps Landelijke Politie Diensten (KLPD) blijkt dat uitsluitend gebruik is gemaakt van Spaanse verblijfsvergunningen, Spaanse visa en Spaanse en Belgische (blanco) paspoorten. Vooralsnog is Justitie niet gebleken dat deze documenten vanuit Nederland ten behoeve van de vrouwenhandel uit de Dominicaanse Republiek worden geleverd. </antwoord>
      <antwoord nummer="3" voetnoot="1">In de afgelopen drie jaren zijn de volgende aantallen blanco Nederlandse reisdocumenten (o.a. paspoorten en Europese identiteitskaarten) als gestolen dan wel vermist opgegeven: in 1997: 68; in 1998: 229 <voetnoot nummer="1"/>; in 1999: 52. </antwoord>
      <antwoord nummer="4">In het huidige decentrale concept van de verstrekking van reisdocumenten vormt het transport en de opslag van blanco reisdocumenten een kwetsbare schakel. Ten einde deze risico’s te verkleinen zijn de navolgende maatregelen getroffen dan wel in voorbereiding. In de Paspoortuitvoeringsregeling Nederland worden aan de met de uitvoering van de Paspoortwet belaste autoriteiten eisen gesteld (fysiek, bouwkundig, elektronisch en organisatorisch van aard) om de onder hen berustende reisdocumenten te beveiligen tegen ontvreemding ten gevolge van inbraak, diefstal, verduistering of anderszins. Naast de wettelijk voorgeschreven eisen ten aanzien van de beveiliging van reisdocumenten heb ik recentelijk een instrument geoptimaliseerd – in overleg met de Vereniging van Nederlandse Gemeenten (VNG), de Nederlandse Vereniging voor Burgerzaken (NVVB), de Binnenlandse Veiligheidsdienst (BVD) en de departementale accountantsdienst – aan de hand waarvan gemeenten zelf de kwalititeit van de getroffen beveiligingsmaatregelen kunnen evalueren en zonodig actualiseren. Een belangrijke aanpassing hierin is dat extra maatregelen zijn opgenomen om ontvreemding van blanco reisdocumenten tegen te gaan. In het kader van de invoering van de Nieuwe Generatie Reisdocumenten (NGR) zal op basis van dit instrument tot een nadere verplichtstelling van de beveiligingsmaatregelen worden overgegaan. Tenslotte heb ik de voorbereidingen getroffen om per 2 april 2001 een Nieuwe Generatie Reisdocumenten (NGR) te introduceren. Deze reisdocumenten zullen centraal gepersonaliseerd worden. Achtergrond voor deze keuze is dat uitsluitend in een centraal concept gebruik kan worden gemaakt van materialen en technieken die zodanig exclusief en hoogwaardig zijn dat een zo hoog mogelijk niveau van beveiliging tegen verschillende vormen van fraude bereikt kan worden. Bovendien wordt bij centrale personalisatie transport en opslag van voorraden blanco documenten en personalisatie-apparatuur naar verstrekkende autoriteiten overal ter wereld voorkomen. Wel zal er in de toekomst nog sprake zijn van transport en opslag van blanco nooddocumenten naar de Koninklijke Marechaussee en naar de buitenlandse posten. De risico’s hiervan zijn echter beperkt omdat een noodpaspoort of laissez passer slechts beperkte geldigheid (in principe voor een specifieke reis) heeft. </antwoord>
      <noten afkomstig="antwoord">
         <noot nummer="1">De oorzaak van het hoge aantal gestolen dan wel vermiste Nederlandse reisdocumenten in het jaar 1998 is het gevolg van een inbraak in een Nederlandse diplomatieke post in het buitenland. De Tweede Kamer is hier over vertrouwelijk geïnformeerd</noot>
      </noten>
   </antwoorden>
</kvr>
