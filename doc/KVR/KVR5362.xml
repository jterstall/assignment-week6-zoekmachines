<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de betonproblematiek in Nieuwegein. (Ingezonden 2 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5362
</item>
         <item attribuut="Rubriek">Bouw (Bouwmaterialen) Bouw (Woningbouw)</item>
         <item attribuut="Trefwoorden">Bouwmaterialen Woningbouw</item>
         <item attribuut="Vindplaats">Kamervragen met antwoord 1996-1997, nr. 1595, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-07-02</item>
         <item attribuut="Document-id">KVR5362</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3261" allpagenumbers="3261 3262" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1595" onderwerp="" indiendatum="1997-07-2">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de betonrot-problematiek in Nieuwegein <voetnoot nummer="1"/>, waar bij enkele duizenden woningen gebouwd in de periode 1975–1983 de betonnen begane grondvloeren – zogenaamde «broodjesvloeren» – aangetast zijn, incidenteel zelfs dreigen in te storten, ten gevolge van het gebruik van chemische betonversnellers? </vraag>
      <vraag nummer="2">Bent u van mening, dat hier sprake is van een gebrek dat volledig valt toe te rekenen aan de producenten van de betreffende vloeren, alsmede aan de aannemers die de betreffende vloeren destijds hebben verwerkt? </vraag>
      <vraag nummer="3">Bestonden reeds in de zeventiger jaren sterke vermoedens, dat het (overmatig) gebruik van calciumchloride betonversnellers tot aantasting van de wapening kon leiden? Is het gebruik in de jaren tachtig verboden? </vraag>
      <vraag nummer="4">Heeft de gemeente Nieuwegein medio jaren tachtig de vloeren van een aantal gebouwen laten vervangen, maar verzuimd de eigenaren van de koopwoningen te informeren over het gebrek? Zo ja, acht u dit in overeenstemming met de gemeentelijke taak inzake het bouwtoezicht? </vraag>
      <vraag nummer="5">Zijn deze woningen gebouwd met GIW-garantie? Zo ja: – hoe is het mogelijk dat deze gebreken niet opgespoord zijn via de kwaliteitscontrole, behorend bij deze garantie? – wat betekent dit ten aanzien van de mogelijkheden om schade te verhalen op deze garantie, die toch bedoeld is om kopers te beschermen tegen inferieure productkwaliteit? </vraag>
      <vraag nummer="6">Is deze schade voor u aanleiding om de bescherming van consumenten tegen inferieure producten in de woningbouw te verbeteren, met name in die gevallen waar de producent failliet is gegaan? </vraag>
      <noten afkomstig="vraag">
         <noot nummer="1" datum="1997-06-25" bron="Uitzending , Radio M" titel="De Stem van M">Uitzending «De Stem van M», Radio M, 25 juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. Ik ben bekend met de problematiek van betonschade aan de begane grondvloeren van woningen gebouwd in de periode 1975–1983 in Nieuwegein. </antwoord>
      <antwoord nummer="2">Op basis van de mij thans ter beschikking staande gegevens ben ik niet in staat op deze vraag een volledig antwoord te geven. Dit is immers mede afhankelijk van de inhoud van de tussen de betrokken partijen gesloten contracten. In algemene zin merk ik hierover op dat er in beginsel een aansprakelijkheid kan bestaan bij de producent en/of leverancier van de vloeren, de aannemer en de verkoper of verhuurder van de woning. Het is de burgerlijke rechter dan wel in specifieke gevallen een arbitragecommissie die in een voorkomend geschil een oordeel zal geven over de vraag wie voor het gebrek aansprakelijk kan worden gehouden. </antwoord>
      <antwoord nummer="3">In de zeventiger jaren heeft de zg. «Monoliet-affaire» gespeeld waarbij in de fabriek Monoliet is geconstateerd dat bij een overmatig gebruik van calciumchloride als betonverharder de kans op corrosie van de wapening groot is. Naar aanleiding van deze affaire zijn op dat punt in de toenmalig vigerende regelgeving, d.w.z. via de Modelbouwverordening (MBV) strenge eisen ten aanzien van het gebruik van calciumchloride opgenomen. Dit kwam in feite neer op een verbod van het gebruik van calciumchloride in gewapend betonconstructies. Mede n.a.v. de Monoliet-affaire is een certificering van vloeren opgezet (KOMO). Praktisch kwam het er op neer dat er daarna gecertificeerde vloeren werden geëist, zowel in de MBV als in de subsidievoorwaarden van VROM. </antwoord>
      <antwoord nummer="4" voetnoot="2">N.a.v. bekendmaking van problemen in Tilburg medio jaren 80, heeft de gemeente Nieuwegein in 1984 een onderzoek uitgevoerd bij een groot aantal gemeentelijke gebouwen (w.o. sporthal en zwembad) naar mogelijke betonschade aan vloeren die dateren uit de periode 1973–1975. Tevens is toen in een overleg met de woningcorporaties melding gemaakt van mogelijke betonschade en is op basis van dossieronderzoek vastgesteld bij welke complexen woningen vloeren in dezelfde periode geplaatst zijn. Vervolgens is ook bij een 28-tal woningen onderzocht of er sprake was van betonschade. Alleen bij de begane grondvloer van het zwembad is een aantasting van ca. 20 m <voetnoot nummer="2"/>geconstateerd en dit is gerepareerd. Op grond van de Woningwet heeft een gemeentebestuur de taak het onderzoeken van de staat van de volkshuisvesting. In het kader van toezicht op bouwwerken dienen burgemeester en wethouders na te gaan welke woningen ongeschikt zijn voor bewoning en welke woningen, ofschoon niet ongeschikt voor bewoning, voorzieningen behoeven wegens strijd met bepaalde bouwvoorschriften. De gemeente heeft op basis van het onderzoek geconcludeerd dat er geen sprake was van een grootschalige problematiek en daarin blijkbaar geen aanleiding gezien eigenaren van koopwoningen te informeren over mogelijke schade aan vloeren van hun woningen. </antwoord>
      <antwoord nummer="5">Ik kan niet meer achterhalen om welke woningen het gaat. In de jaren 80 en later is als subsidievoorwaarde voor de gesubsidieerde koopwoningen een garantiecertificaat verplicht gesteld, afgegeven door een door de Minister erkende ter zake deskundige instantie, het GIW, dat in 1976 is opgericht. Om in aanmerking te komen voor een garantiecertificaat dient een ondernemer zich aan te sluiten bij het GIW. Vervolgens kan hij een project aanmelden voor een garantiecertificaat. Het garantiecertificaat wordt afgegeven als voldaan wordt aan de bepalingen die het garantie-instituut daarvoor stelt. Deze bepalingen zijn gerelateerd aan de MBV (modelbouwverordening). Bij de fabricage van betonelementen wordt door de fabrikant – meestal steekproefsgewijs – een kwaliteitscontrole uitgevoerd. De betonelementen worden geleverd met een kwaliteitsverklaring/certificaat. In de MBV van gemeenten werd het gebruik van gecertificeerde vloeren of vloerelementen vereist. Het GIW gaat uit van dezelfde certificering als de MBV, waarbij geacht werd te zijn voldaan aan de eisen die gesteld kunnen worden aan die bepaalde constructieonderdelen, zoals vloeren. Van het GIW als ook van de bouwondernemer kan bij gebruik van gecertificeerde geprefabriceerde betonelementen niet verwacht worden dat deze de elementen aan een proef onderwerpt. Desondanks blijft de bouwondernemer wel aansprakelijk indien binnen de gegeven garantietermijn een of meer garantienormen niet blijken te voldoen. </antwoord>
      <antwoord nummer="6">Tegenwoordig is het gebruikelijk dat, met name voor wat betreft essentiële producten zoals bijvoorbeeld vloeren, gebruik wordt gemaakt van gecertificeerde producten of bedrijven. Daarnaast is de bescherming van consumenten tegen inferieure producten bij de invoering van het nieuw Burgerlijk Wetboek in 1992 aangescherpt. Bovendien vinden in vaktijdschriften regelmatig publicaties plaats over inferieure producten. Voorts zijn consumentenorganisaties actief die de consument erop wijzen minder goede producten niet te accepteren of aan te schaffen. Bovendien vallen bijna alle woningen die thans worden gebouwd onder GIW-garantie. Dit houdt in dat, indien binnen de garantietermijn mocht blijken dat een of meer garantienormen niet blijken te voldoen, bij de bouwondernemer schriftelijk een verzoek tot herstel kan worden gedaan. Indien hieraan niet wordt voldaan, worden de gebreken via het garantie-instituut opgeheven. Gelet op het bovenstaande is de kans op herhaling van de problemen die nu in de gemeente Nieuwegein spelen als minimaal in te schatten. </antwoord>
      <noten afkomstig="antwoord"/>
   </antwoorden>
</kvr>
