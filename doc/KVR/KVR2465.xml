<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Jong en Bijleveld-Schouten (beiden CDA) over de positie van grensarbeiders ten aanzien van premiedruk ziektekosten. (Ingezonden 21 december 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2465
</item>
         <item attribuut="Inhoud">Betreft met name de premies en pensioenen in Duitsland.</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Ouderdomsvoorzieningen en pensioenen (AOW)) Sociale zekerheid (Sociale verzekeringspremies)</item>
         <item attribuut="Trefwoorden">AOW AWBZ Buitenlandse werknemers Duitsland Sociale verzekeringspremies Ziekenfondspremies Ziektekostenverzekeringen</item>
         <item attribuut="Vindplaats">Kamervragen met antwoord 1995-1996, nr. 521, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">De Jong</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1996-01-30</item>
         <item attribuut="Datum_indiening">1995-12-21</item>
         <item attribuut="Document-id">KVR2465</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1057" allpagenumbers="1057 1058" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="521" onderwerp="" indiendatum="1995-12-21">
         <vrager partij="CDA" oorsprong="parlement">De Jong</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="30 januari 1996) Zie aanhangsel handelingen nr. 477, vergaderjaar 1995/1996.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u de vragen, zoals gesteld tijdens het wetgevingsoverleg op 27 november jl, en de daarop door u gegeven antwoorden over de gevolgen voor grensarbeiders van de brutering van de AOW? <voetnoot nummer="1"/>
      </vraag>
      <vraag nummer="2">Moet een grensarbeider, als gevolg van bovenbedoelde operatie, over zijn wettelijk Duits pensioen een premie ziekenfondsverzekering betalen van 8,35% (per 1 januari 1995), terwijl in het verleden de Duitse uitkering voor de Ziekenfondswet gelijk werd gesteld met de AOW-uitkering met een premie van 1,4% als resultaat? </vraag>
      <vraag nummer="3">Betalen gepensioneerde grensarbeiders reeds gedurende een aantal jaren premie AWBZ (8,85% per 1 januari 1995) over het Duitse pensioen? </vraag>
      <vraag nummer="4">Is hier sprake van ongelijke behandeling tussen een AOW-gerechtigde en gepensioneerde grensarbeiders? </vraag>
      <vraag nummer="5">Hoe beoordeelt u dat gezien de bedoeling dat AOW-gerechtigde er door de brutering van de AOW, in inkomen niet op achteruit zouden gaan? </vraag>
      <vraag nummer="6">Bent u bereid stappen te nemen om aan deze situatie een einde te maken en, zo ja, wilt u de Kamer daarover op korte termijn informeren? </vraag>
      <noten afkomstig="vraag">
         <noot nummer="1">TK 1995–1996, stuk 24 093, nr. 21</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De brutering van de AOW die in verband met de verhoging van het «lage» percentage van de ziekenfondspremie van 1,4% naar 4% par 1 januari 1996 heeft plaatsgevonden, heeft geen wijziging gebracht in de premieheffingssystematiek zoals die reeds sedert een aantal jaren geldt ten aanzien van rechthebbenden op een Nederlands ouderdomspensioen (AOW) en een buitenlands pensioen uit of in verband met arbeid in bedrijfs- of beroepsleven (artikel 14, negende lid, van het Aanwijzingsbesluit verplicht- verzekerden Ziekenfondswet). Voor de toepassing van dat artikel wordt ten aanzien van de hier bedoelde categorie van personen, de uitkering die een persoon naast zijn AOW-uitkering ontvangt ingevolge de sociale wetgeving van een andere mogendheid in verband waarmee de AOW-uitkering is gekort, gelijk gesteld met een AOW-pensioen voor zover de buitenlandse uitkering de op de AOW-uitkering toegepaste korting niet te boven gaat. Voor het gedeelte van het buitenlands wettelijk ouderdomspensioen dat die korting wel te boven gaat is het «hoge» percentage ziekenfondspremie verschuldigd, zoals die is vastgesteld voor inkomsten van de verzekerde uit of in verband met het verrichten van arbeid in het bedrijfs- of beroepsleven. </antwoord>
      <antwoord nummer="3">In Nederland wonende gepensioneerde grensarbeiders zijn niet altijd verzekerd ingevolge de AWBZ. Dat is alleen het geval als zij naast hun Duitse pensioen ook een Nederlands pensioen hebben en zij verzekerd zijn ingevolge de Ziekenfondswet. Is dat het geval dan vindt de premieheffing over de AWBZ ingevolge de Wet financiering volksverzekeringen, afhankelijk van de wijze van premieheffing (bij wijze van aanslag dan wel bij wijze van inhouding), plaats over het belastbare inkomen of het belastbare binnenlandse inkomen in de zin van de Wet op de inkomstenbelasting, c.q. over het zuivere loon in de zin van de Wet op de loonbelasting, met uitzondering van het loon dat in geblokkeerde vorm wordt gespaard ingevolge een spaarloonregeling. In beginsel dient een in Nederland wonende AWBZ-verzekerde gepensioneerde grensarbeider over het Duitse pensioen premie te betalen. Dat is overigens al zo sedert de inwerkingtreding van de AWBZ in 1967. Vo´o´r «Oort» betaalde deze categorie van personen de AWBZ-premie over het buitenlands pensioen (toen nog een zogeheten «werkgeverspremie») al op aanslag. Na «Oort», werd deze premie een zogeheten «werknemerspremie». Ter compensatie werden onder meer de AOW-uitkeringen met de zogeheten overhevelingstoeslag verhoogd. Deze compensatie gold toen ook niet ten aanzien van buitenlandse uitkeringen. </antwoord>
      <antwoord nummer="4">Voor wat betreft de wijze van premieheffing zie ik geen ongelijke behandeling als door de vraagstellers bedoeld. Ook AOW-gerechtigden betalen voor hun sociale ziektekostenverzekeringen (ZFW en AWBZ) premie over inkomsten naast hun AOW. Voor wat betreft de brutering geldt dat de Nederlandse regelgeving alleen van toepassing kan zijn op de Nederlandse wettelijke ouderdomspensioenen en niet op de buitenlandse. Van een door Nederland opgelegde brutering van buitenlandse pensioenen kan mitsdien geen sprake zijn. </antwoord>
      <antwoord nummer="5">Op zichzelf genomen valt het te betreuren indien in Nederland woonachtige rechthebbenden op een buitenlands pensioen ten gevolge van wijzigingen in de Nederlandse sociale verzekeringswetgeving nadelige inkomenseffecten ondervinden. Ik ben mij er evenwel van bewust dat omgekeerd in het buitenland wonende personen die naast hun buitenlands wettelijk ouderdomspensioen ook een Nederlands ouderdomspensioen hebben en die niet verzekerd zijn ingevolge de Nederlandse volksverzekeringswetten, tengevolge van de bruteringsoperatie in de AOW een inkomensverbetering ondervinden. Ik beschouw dergelijke verschillen in inkomenseffecten in zogenaamde «grensoverschrijdende» situaties evenwel als een gegeven. </antwoord>
      <antwoord nummer="6">De maatregelen ter voorkoming van inkomenseffecten door wijziging van de Nederlandse sociale verzekeringswetgeving kunnen niet anders dan een macro karakter hebben. Het is altijd mogelijk dat in individuele gevallen dergelijke effecten zich wel voordoen, niettegenstaande dat zulks in beginsel niet de door de wetgever vooropgezette bedoeling was. Het wegnemen van de hierboven gesignaleerde verschillen kan slechts worden gerealiseerd hetzij door een vergaande individualisering van de premieheffingssystematiek – hetgeen binnen de sociale zekerheid geen haalbare kaart is –, hetzij door een volledige harmonisatie van de onderscheiden wetgevingen van alle E.E.G.-Lidstaten. Een zodanige harmonisatie moet evenwel als een utopie worden beschouwd. Gelet op voorgaande overwegingen dient uw vraag ontkennend te worden beantwoord. </antwoord>
      <noten afkomstig="antwoord"/>
   </antwoorden>
</kvr>
