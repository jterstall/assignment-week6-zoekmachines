<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de staatssecretaris van Economische Zaken over misstanden in de reisbranche en het optreden van de consumentenautoriteit. (Ingezonden 24 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28422
</item>
         <item attribuut="Inhoud">Vragen over het persbericht van de Consumentenbond (22 mei 2007), waarin deze melding doet van misleiding in advertenties door reisorganisaties, die hiermee de Code Reisaanbiedingen massaal overtreden? Indiener vraagt zich af waarom de Consumentenautoriteit (die een proactief handhavingsbeleid moet voeren) niet ingrijpt.</item>
         <item attribuut="Rubriek">Consument (Algemeen) Vrijetijdsbesteding (Toerisme)</item>
         <item attribuut="Trefwoorden">Consumenten Toerisme</item>
         <item attribuut="Vindplaats">Kamervragen met antwoord 2006-2007, nr. 1813, Tweede Kamer</item>
         <item attribuut="Vraagnr_bij_indiening">2060716060</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-06-11</item>
         <item attribuut="Datum_indiening">2007-05-24</item>
         <item attribuut="Document-id">KVR28422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3835" allpagenumbers="3835 3836" vetnummer="2060716060" code="0607tkkvr1813" lopendefooter="Tweede Kamer, vergaderjaar 2006–2007, Aanhangsel" filenaam="KVR28422" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1813" onderwerp="" indiendatum="2007-05-24">
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-06-11">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over het bericht van de Consumentenbond, waarin deze melding doet van misleiding in advertenties door reisorganisaties, die hiermee de Code Reisaanbiedingen massaal overtreden? <voetnoot nummer="1"/>
      </vraag>
      <vraag nummer="2" voetnoot="2">Acht u het, aangezien het de taak is van de Consumentenautoriteit om een proactief handhavingsbeleid te voeren <voetnoot nummer="2"/>, niet een verwaarlozing van de taak van de consumentenautoriteit nu zij door de Consumentenbond gewezen moet worden op misstanden in de reisbranche? </vraag>
      <vraag nummer="3">Bent u van plan om de Consumentenautoriteit aan te spreken op haar verantwoordelijkheid hierin richting burgers en instellingen? Zo neen, waarom niet? </vraag>
      <vraag nummer="4">Hoe bent u van plan om er in de toekomst voor te zorgen dat de Consumentenautoriteit inderdaad proactief gaat werken en actief aan handhaving doet met andere woorden de taak uitvoert die haar is opgedragen? </vraag>
      <noten afkomstig="vraag">
         <noot nummer="1" titel="Reisaanbieders misleiden met prijs">Persbericht 22 mei 2007, «Reisaanbieders misleiden met prijs» nieuwe gedragscode massaal overtreden</noot>
         <noot nummer="2">Zie http://www.consumentenautoriteit.nl/ca/content.jsp?objectid=5613 – Consultatiedocument Consumentenautoriteit</noot>
      </noten>
   </vragen>
   <antwoorden aantal="4">
      <antwoord nummer="1">De Consumentenautoriteit heeft de afgelopen maanden geconstateerd dat verreweg de meeste reisorganisatoren zich aan de door de branche, in overleg met de Consumentenbond en mijn Ministerie opgestelde Code Reisaanbiedingen conformeren. Ik betreur het dat de Consumentenbond heeft moeten constateren dat er op dit moment ook een aantal aanbieders is dat zich niet aan deze Code houdt. Daarnaast constateer ik dat de ondertekenaars van de Code de leden van hun brancheorganisaties nauwgezet volgen en waar nodig aanspreken op het naleven van de Code. </antwoord>
      <antwoord nummer="2">Neen, van taakverwaarlozing is absoluut geen sprake. De Code is door zelfregulering tot stand gekomen. Het uitgangspunt daarbij is dat marktpartijen eerst zelf aan zet zijn om te zorgen voor een goede naleving van de Code. De brancheorganisaties roepen hun leden zoals gezegd ook tot orde wanneer zij constateren dat deze de Code niet naleven. Het toezicht op de Code is ondergebracht bij de Stichting Reclame Code. De Code is per 1 april 2007 opgenomen in de Nederlandse Reclame Code. Dit houdt in dat de Stichting Reclame Code vanaf die datum klachten van burgers en bedrijven in behandeling kan nemen met betrekking tot de naleving van de Code. De Consumentenbond heeft de vermeende overtreders opgeroepen alsnog de Code na te leven en heeft onder meer de Reclame Code Commissie op de hoogte gesteld van zijn bevindingen. Ik zal nauwgezet volgen of de Reclame Code Commissie zich zal uitspreken over deze zaken. De Consumentenautoriteit volgt zeer nauwlettend wat er gebeurt op het gebied van de naleving van de Code en onderhoudt in dat kader nauw contact met de ondertekenaars van de Code, de Consumentenbond en de Stichting Reclame Code. De Consumentenautoriteit heeft signalen van consumenten over mogelijke overtredingen van de Code gemeld bij de ondertekenaars van de Code. Dit heeft geleid tot de gewenste aanpassing van het gedrag van reisaanbieders. De Consumentenautoriteit is het sluitstuk op deze vorm van zelfregulering, zoals ook geschetst in de Memorie van Toelichting bij de Wet handhaving consumentenbescherming (Kamerstukken II, 2005–2006, 30 411, nr. 3). Zo zal de Consumentenautoriteit pas handhavend optreden als marktpartijen uitspraken van de Reclame Code Commissie niet naleven, of wanneer er sprake is van recidive. De Consumentenautoriteit handhaaft overigens niet de Code, maar treedt eventueel op bij een overtreding van het verbod op misleidende reclame (art. 6:194 BW e.v.). Dit valt momenteel onder de civielrechtelijke handhavingsbevoegdheid van de Consumentenautoriteit. Zodra het wetsvoorstel inzake Oneerlijke Handelspraktijken (TK 30 928) van kracht wordt, kan de Consumentenautoriteit eventueel bestuursrechtelijk handhaven en zelf sancties opleggen. </antwoord>
      <antwoord nummer="3">Ik zie, verwijzend naar mijn antwoord op vraag 2, geen reden om de Consumentenautoriteit aan te spreken. </antwoord>
      <antwoord nummer="4">Gezien de beschrijving van de verschillende rollen van marktpartijen en de Consumentenautoriteit in deze kwestie, zoals ik in mijn antwoord op de tweede vraag heb verwoord, ben ik van mening dat de Consumentenautoriteit nu al datgene doet wat van haar verlangd kan worden. </antwoord>
      <noten afkomstig="antwoord"/>
   </antwoorden>
</kvr>
