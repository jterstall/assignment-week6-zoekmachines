<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over topsalarissen van senior management in Nederland. (Ingezonden 24 maart 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20005
</item>
         <item attribuut="Inhoud">Vragen naar aanleiding van een artikel in Intermediair van 18 maart 2004, waaruit blijkt dat Nederlandse managers topverdieners zijn in Europa.</item>
         <item attribuut="Rubriek">Bedrijfsleven en industrie (Ondernemingen) Inkomen en rechtspositie (Inkomens)</item>
         <item attribuut="Trefwoorden">Inkomens Management Ondernemingen</item>
         <item attribuut="Vindplaats">Kamervragen met antwoord 2003-2004, nr. 1297, Tweede Kamer</item>
         <item attribuut="Vraagnr_bij_indiening">2030411220</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-04-07</item>
         <item attribuut="Datum_indiening">2004-03-24</item>
         <item attribuut="Document-id">KVR20005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2743" allpagenumbers="2743 2744" vetnummer="2030411220" code="0304tkkvr1297" lopendefooter="Tweede Kamer, vergaderjaar 2003–2004, Aanhangsel" filenaam="KVR20005" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1297" onderwerp="" indiendatum="2004-03-24">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-04-7">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het bericht «Nederlandse managers topverdieners in Europa»? <voetnoot nummer="1"/>
      </vraag>
      <vraag nummer="2">Is het waar dat het senior management in Nederland bij de huidige eurokoers net zoveel verdient als in de Verenigde Staten? </vraag>
      <vraag nummer="3">Onderschrijft u de analyse dat de Nederlandse topsalarissen tot dertig procent boven het niveau in Groot-Brittannië, Frankrijk en Duitsland liggen? Zo ja, deelt u de mening dat de Nederlandse topmanagers weinig reden tot klagen hebben? </vraag>
      <vraag nummer="4">Erkent u dat de Nederlandse topsalarissen, ondanks het feit dat Nederland het economisch slechter deed, sneller groeiden dan in andere Europese landen? Zo ja, deelt u de mening dat salarisverhogingen van zestig procent niet te rechtvaardigen zijn? </vraag>
      <vraag nummer="5">Is het waar dat KPN vindt dat haar raad van bestuur te weinig verdient? Zo ja, wat vindt u als grootaandeelhouder daarvan? </vraag>
      <noten afkomstig="vraag">
         <noot nummer="1" datum="2004-03-18" bron="Intermediair">Intermediair, 18 maart 2004</noot>
      </noten>
   </vragen>
   <antwoorden aantal="4">
      <antwoord nummer="1 en 3">Ik heb kennisgenomen van het door de vragensteller genoemde artikel in Intermediair, dat gebaseerd is op het rapport van KPMG «Competitive Alternatives; the CEO’s Guide to International Business Costs» (februari 2004). Volgens het KPMG-rapport verdiende het senior management (de managementlaag direct onder de raad van bestuur) in een zeventiental bedrijfstakken (voornamelijk industrie en zakelijke dienstverlening) in 2002 goed vergeleken met de Europese collega’s. De Nederlandse senior manager zou bijvoorbeeld meer verdienen dan zijn Duitse, Franse en Britse collega’s, maar minder dan het senior management in de Verenigde Staten en Japan. Uit het onderzoek wordt niet duidelijk hoe het gemiddelde salarisniveau van het senior management is berekend, hoeveel ondernemingen zijn meegenomen in het onderzoek en wat de aard (bijvoorbeeld beursgenoteerd/niet-beursgenoteerd, internationaal/nationaal opererend) van de onderzochte ondernemingen is. De uitkomsten van het KPMG-onderzoek wekken enige verbazing, aangezien zij in tegenspraak zijn met eerdere onderzoeken van beloningsadviesbureaus Hay Group en Towers Perrin. Volgens het in mei 2003 gepubliceerde onderzoek «Honorering Bestuurders en Directeuren in perspectief 1996–2002/2003» verdienden de Nederlandse directeuren van de grotere Nederlandse ondernemingen, rapporterend aan de raad van bestuur, in 2002 gemiddeld minder dan hun buitenlandse collega’s: 11 procent minder dan de Duitsers, 8 procent minder dan de Fransen, 49 procent minder dan de Britten en 62 procent minder dan de Amerikanen. Het gemiddelde basissalaris van de Nederlandse leden van de raad van bestuur van de grotere Nederlandse ondernemingen ligt, volgens hetzelfde onderzoek in 2002, overigens ook lager dan die in het buitenland. Bestuursleden van grote Duitse ondernemingen verdienden gemiddeld 21 procent meer en bestuursleden van grote Franse ondernemingen verdienden gemiddeld 9 procent meer dan hun collega’s van Nederlandse ondernemingen. Het Verenigd Koninkrijk en de Verenigde Staten spanden de kroon: daar verdienden bestuursleden in 2002 gemiddeld 50 respectievelijk 67 procent meer dan de Nederlandse bestuursleden. Kortom: de onderzoeken zijn niet éénduidig over het salarisniveau van het Nederlandse senior en hoogste management in vergelijking met het buitenland. Dat neemt overigens niet weg dat het senior management niet bepaald een groep is die als economisch zwak kan worden betiteld. </antwoord>
      <antwoord nummer="2">Voor de internationale vergelijkingen heeft KPMG een dollar/eurokoers gebruikt van $ 1,156, het gemiddelde van de wisselkoersen in de maanden september, oktober en november 2003. Indien was uitgegaan van een de gemiddelde dollar/eurokoers van de eerste drie maanden van 2004 ($ 1,249) dan zou, uitgaande van de KPMG-cijfers en aannemende dat het salarisniveau van het Amerikaanse senior management niet zou zijn gewijzigd, het salarisniveau van het Nederlandse senior management nagenoeg gelijk zijn aan het Amerikaanse salarisniveau. </antwoord>
      <antwoord nummer="4">Uit het KPMG-onderzoek wordt niet duidelijk hoe hoog de gemiddelde stijging van het basissalaris van het Nederlandse senior management was in vergelijking met het buitenland. Uit het hiervoor genoemde rapport van Hay Group en Towers Perrin blijkt dat de gemiddelde stijging van het basissalaris van de Nederlandse leden van de raad van bestuur in het jaar 2002 6 procent was. Dit is gematigd in vergelijking met die van de leden van de raad van bestuur van Duitse (12 procent) en Britse (7 procent) ondernemingen, dit is even hoog als dat van de Fransen en lag iets hoger dan die van Amerikaanse bestuursleden (5 procent). Een gemiddelde salarisverhoging over de gehele markt van 60% zou in internationaal perspectief derhalve schril afsteken, maar komt ook niet uit de onderzoeken naar voren. In individuele gevallen zal er een samenstel van redenen kunnen zijn om tot bepaalde salarisverhogingen te komen. Het is aan de aandeelhouders en commissarissen van de vennootschap om een oordeel te vellen over bezoldigingsbeleid respectievelijk individuele bezoldigingsstijgingen. </antwoord>
      <antwoord nummer="5">Dat bericht heb ik vernomen. Ik ga ervan uit dat KPN de best practice bepalingen van de Nederlandse corporate governance code, zoals die is opgesteld door de commissie corporate governance (commissie Tabaksblat), naleeft en voldoende transparant is over de elementen van het bezoldigingsbeleid. De algemene vergadering van aandeelhouders staat gepland voor 15 april 2004. Op de agenda staat onder andere de vaststelling van het te voeren bezoldigingsbeleid ten aanzien van het bestuur. Als ik alle benodigde informatie heb, zal ik me daarover een mening vormen. </antwoord>
      <noten afkomstig="antwoord"/>
   </antwoorden>
</kvr>
