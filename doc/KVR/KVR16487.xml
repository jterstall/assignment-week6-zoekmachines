<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies (SGP) en Rouvoet(ChristenUnie) aan de ministers van Volksgezondheid, Welzijn en Sport en van Justitie over de euthanasiewetgeving. (Ingezonden 16 juli 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16487
</item>
         <item attribuut="Inhoud">Vragen over een recent artikel van universitair docent gezondheidsrecht Buijssen in het Nederlands Juristenblad over de betekenis van de zaak Petty v. Verenigd Koninkrijk (Europees Hof Voor De Rechten van de Mens) voor de Nederlandse euthanasiepraktijk, met name inzake het in die zaak behandelde 'recht om te sterven' (right to die).</item>
         <item attribuut="Rubriek">Gezondheidszorg (Euthanasie) Staats- en bestuursrecht (Grondrechten)</item>
         <item attribuut="Trefwoorden">Euthanasie Mensenrechten</item>
         <item attribuut="Vindplaats">Kamervragen met antwoord 2002-2003, nr. 183, Tweede Kamer</item>
         <item attribuut="Vraagnr_bij_indiening">2010212740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2002-10-21</item>
         <item attribuut="Datum_indiening">2002-07-16</item>
         <item attribuut="Document-id">KVR16487</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="383" allpagenumbers="383 384" vetnummer="2010212740" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16487" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="183" onderwerp="" indiendatum="2002-07-16">
         <vrager partij="SGP" oorsprong="parlement">Van der Vlies</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="21 oktober 2002), zie ook Aanhangsel Handelingen nr. 1523, vergaderjaar 2001–2002">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel van universitair docent gezondheidsrecht M.A.J.M. Buijssen <voetnoot nummer="1"/>over de betekenis van de zaak Pretty v. Verenigd Koninkrijk voor de Nederlandse euthanasiepraktijk? </vraag>
      <vraag nummer="2" voetnoot="2">Geeft de stellingname van het EHRM over artikel 2 EVRM <voetnoot nummer="2"/>u aanleiding tot heroverweging en precisering van wat door u over dit artikel is gesteld in het debat over de Euthanasiewet? Hoe verhoudt dit standpunt zich naar uw mening tot de Nederlandse euthanasiewetgeving? </vraag>
      <vraag nummer="3">Wat vindt u van het standpunt van Buijssen dat een wettelijke regeling die voorziet in strafuitsluitingsgronden, en waarbij het openbaar ministerie niet over elk afzonderlijk geval wordt geïnformeerd, niet voldoet aan de omschrijving van het EHRM dat er bij de handhaving van een verbod op euthanasie en hulp bij zelfdoding sprake moet zijn van «a system of enforcement and adjudication which allows due regard to be given in each particular case to the public interest in bringing a prosecution, as well as to the fair and proper requirements of retribution and deterrence»? </vraag>
      <vraag nummer="4">Deelt u de stelling dat de Nederlandse Euthanasiewet waarschijnlijk meer ruimte claimt dan het EVRM daadwerkelijk biedt? Zo ja, welke beleidsconclusies verbindt u hieraan? </vraag>
      <noten afkomstig="vraag">
         <noot nummer="1" datum="2002-06-14" bron="Nederlands Juristenblad">Nederlands Juristenblad, 14 juni 2002</noot>
         <noot nummer="2" titel="right to die">Het artikel bespreekt onder meer het door het EHRM ingenomen standpunt dat artikel 2 van het EVRM geen «right to die» omvat en dat uit dit artikel geen recht op zelfbeschikking kan worden afgeleid in die zin dat een individu er het recht aan zou kunnen ontlenen om te kiezen voor de dood en niet voor het leven. EHRM = Europese Hof voor de Rechten van de Mens EVRM = Europees Verdrag tot bescherming van de Rechten van de Mens</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het Hof geeft in de zaak Pretty aan dat er geen recht om te sterven bestaat. Ook creëert artikel 2 geen recht op zelfbeschikking in de zin dat een individu een recht heeft om de dood te mogen verkiezen boven het leven. Het Hof concludeert ook dat uit artikel 2 niet volgt dat er een recht op sterven bestaat door toedoen van een derde. Het Hof geeft aan dat het niet ingaat op de stelling van Pretty dat het ontkennen van een recht om te sterven betekent dat de landen die hulp bij zelfdoding toestaan in strijd zouden handelen met artikel 2. Het Hof geeft aan dat de omstandigheden van het geval de mate bepalen waarin het een Staat is toegestaan te regelen dat schade mag worden toegebracht, ongeacht door wie, aan individuen die in vrijheid verkeren, gelet op de conflicterende belangen die voortvloeien uit de persoonlijke autonomie en het algemeen belang. Het Hof geeft echter aan dat deze vraag in de onderhavige zaak niet beantwoord hoeft te worden. Het oordeel van het Hof is geheel in lijn met hetgeen in de memorie van antwoord aan de Eerste Kamer bij de Wet toetsing levensbeëindiging op verzoek en hulp bij zelfdoding (Kamerstukken I 2000/01, 26 691, nr. 137b, blz. 39 e.v.) is gegeven. Er bestaat geen recht op euthanasie. In die zin bestaat er geen recht om te mogen sterven. Er is ook geen plicht voor de arts om op een verzoek om euthanasie in te gaan. Uit bovenstaande overwegingen van het Hof kan worden opgemaakt dat de omstandigheden van het geval bepalen in hoeverre het uitvoeren van een levensbeëindigende handeling is toegestaan. In de hierboven aangehaalde memorie van antwoord is ingegaan op de afwegingen die in dit kader zijn gemaakt. Daarbij is aangegeven dat de beschermwaardigheid van het menselijk leven is geëerbiedigd door euthanasie en hulp bij zelfdoding nog steeds strafbaar te stellen. Voorts is ingegaan op de afwegingen die zijn gemaakt tussen de plicht om het leven te beschermen en de uitdrukkelijke, vrijwillige en weloverwogen wil van een ernstig lijdende patiënt. Daarbij wordt tegenover de strafbaarheid de mogelijkheid van het inroepen van een strafuitsluitingsgrond gesteld. De strafuitsluitingsgrond is strikt genormeerd. Ook aan de beoordeling van de bijzondere strafuitsluitingsgrond, zijnde het voldoen aan de zorgvuldigheidseisen en de meldingsplicht, ligt een afweging van de persoonlijke autonomie en het algemeen belang ten grondslag. Het spreekt overigens voor zich dat het Hof in elk concreet geval de vraag zal beantwoorden of bij de toepassing van euthanasie overeenkomstig de rechten van het EVRM is gehandeld. Dat blijkt ook duidelijk uit de hierboven aangehaalde passages uit de uitspraak van het Hof. </antwoord>
      <antwoord nummer="3">Het Hof overweegt dat de staten gerechtigd zijn om door middel van het strafrecht activiteiten die nadelige effecten op het leven hebben te reguleren. Daarbij tekent het Hof aan dat hoe ernstiger de schade aan personen is, hoe zwaarder de volksgezondheids- en veiligheidsbelangen wegen in relatie tot de erkenning van de persoonlijke autonomie. Het Hof overweegt uitdrukkelijk dat het niet hoeft te oordelen over de vraag of het niet erkennen van een recht om te sterven met zich brengt dat staten die euthanasie of hulp hij zelfdoding toestaan in strijd handelen met het EVRM. De reden dat het Hof hierover niet oordeelt is dat het in de zaak Pretty niet gaat om deze vraag. Het Hof oordeelt voorts dat het uitdrukkelijke verbod op hulp bij zelfdoding in het Verenigd Koninkrijk niet disproportioneel is en dus niet in strijd is met het verdrag, omdat de mogelijkheid bestaat dat het openbaar ministerie in individuele gevallen kan beslissen tot niet vervolgen of de rechter beslist tot het opleggen van een lagere straf dan de maximale. Het Hof acht deze flexibiliteit waarbij met de omstandigheden van het geval rekening wordt gehouden van essentieel belang om het verbod op hulp bij zelfdoding niet in strijd met het verdrag te achten. Uit de uitspraak volgt dat het Hof zijn oordeel heeft toegespitst op het concrete geval waarin door middel van het strafrecht het verbod op hulp bij zelfdoding wordt gereguleerd op de hierboven aangehaalde wijze. Het Hof laat onverlet dat ook op andere wijze door middel van het strafrecht regulering van euthanasie of hulp bij zelfdoding plaats kan vinden. De wijze waarop dit in Nederland is gebeurd is naar onze mening verenigbaar met het onderhavige arrest. Zoals hierboven is geschetst zijn euthanasie en hulp bij zelfdoding strafbaar. Indien aan de zorgvuldigheidseisen is voldaan en de levensbeëindigende handeling is gemeld, is niet langer sprake van strafbaarheid. Het feit dat de zorgvuldigheidsnormen worden beoordeeld door een toetsingscommissie is niet onverenigbaar met de uitspraak van het Hof. Het Hof oordeelt immers over de situatie in het Verenigd Koninkrijk en niet over de regulering van euthanasie of hulp bij zelfdoding in het algemeen. Uit de uitspraak van het Hof kan worden opgemaakt dat het Hof veel belang hecht aan een gedegen afweging, aangezien het Hof verschillende malen het belang van de afweging van het algemeen belang en de persoonlijke vrijheid in het licht van de omstandigheden van het geval benadrukt. Het Nederlandse stelsel voldoet hieraan. </antwoord>
      <antwoord nummer="4">Nee, daarbij verwijzen wij naar de antwoorden op de hierboven aangehaalde vragen. </antwoord>
      <noten afkomstig="antwoord"/>
   </antwoorden>
</kvr>
