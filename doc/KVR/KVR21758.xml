<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens (SP) en Tonkens (GroenLinks) aan de minister van Sociale Zaken en Werkgelegenheid over de kinderopvang. (Ingezonden 2 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21758
</item>
         <item attribuut="Inhoud">Vragen naar aanleiding van het bericht 'Minder bedrijven regelen kinderopvang' in de Metro van 1 december 2004. Indiener vraagt onder meer of de minister verwacht dat bedrijven de nieuwe wet aangrijpen om geen regeling aan te bieden.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2004-2005, nr. 512, Tweede Kamer</item>
         <item attribuut="Vraagnr_bij_indiening">2040504240</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gerkens</persoon>
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-12-06</item>
         <item attribuut="Datum_indiening">2004-12-02</item>
         <item attribuut="Document-id">KVR21758</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1073" allpagenumbers="1073 1074" vetnummer="2040504240" code="0405tkkvr512" lopendefooter="Tweede Kamer, vergaderjaar 2004–2005, Aanhangsel" filenaam="KVR21758" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="512" onderwerp="" indiendatum="2004-12-2">
         <vrager partij="SP" oorsprong="parlement">Gerkens</vrager>
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-12-6">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «Minder bedrijven regelen kinderopvang»? <voetnoot nummer="1"/>
      </vraag>
      <vraag nummer="2">Deelt u de conclusie dat (meer) bedrijven de nieuwe wet aangrijpen om geen regeling aan te bieden? Zo neen, waarom niet? </vraag>
      <vraag nummer="3">Verwacht u dat ouders hierdoor in de problemen zullen komen? Zo neen, waarom niet? Zo ja, wat gaat u hieraan doen? </vraag>
      <vraag nummer="4">Verwacht u dat in de toekomst als gevolg van deze wet nog meer bedrijven geen regeling zullen aanbieden? Zo neen, waarom niet? </vraag>
      <vraag nummer="5">Bent u bereid in 2005 te bekijken welk percentage van de bedrijven een regeling aanbiedt aan de werknemers? Zo neen, waarom niet? </vraag>
      <vraag nummer="6">Bent u bereid alsnog een verplichte werkgeversbijdrage in te voeren? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-12-1" bron="Metro">Metro, 1 december 2004</noot>
      </noten>
   </vragen>
   <antwoorden aantal="4">
      <antwoord nummer="1">De berichtgeving in Metro en andere kranten is gebaseerd op een onderzoek van Towers Perrin. Het betreft een onderzoek onder een beperkt aantal ondernemingen. Er zijn 120respondenten. Hiervan geeft een klein deel (6 respondenten) aan dat de regeling voor werkgeversbijdragen kinderopvang wordt stopgezet. Towers Perrin geeft in de onderzoeksverantwoording aan dat er sprake is van een selecte steekproef en dat het onderzoekresultaat niet representatief hoeft te zijn voor alle ondernemingen. Zo heeft het onderzoek geen betrekking op overheidswerkgevers en zijn ondernemingen die door CAO-bepalingen gebonden zijn aan een kinderopvangregeling blijkens de uitkomsten van het onderzoek ondervertegenwoordigd. De beperkte onderzoeksopzet laat het dan ook niet toe algemene conclusies te trekken. Te meer daar er in hetzelfde onderzoek ook sprake is van een aantal positieve tendensen. Zo neemt het aantal respondenten dat aangeeft een grens te stellen aan de totale kosten van de regeling af van 40% naar 23%. Hierdoor zullen werknemers van deze ondernemingen minder gauw te maken hebben met een financiële wachtlijst voor het verkrijgen van een werkgeversbijdrage. Ook het aantal respondenten dat bepaalde vormen van opvang uitsluit van de regeling neemt af (van 14% naar 7%). </antwoord>
      <antwoord nummer="2 en 3">Zoals hierboven reeds aangegeven, zou het onjuist zijn om aan dit onderzoek conclusies te verbinden voor het hele land. </antwoord>
      <antwoord nummer="4">Ik betreur het dat er blijkens het onderzoek tenminste enkele ondernemingen zijn, die de nieuwe wetgeving aangrijpen om de werkgeversbijdrage voor kinderopvang af te bouwen. Ik acht dat niet in overeenstemming met de recente aanbeveling van de Stichting van de Arbeid. Het is op de wat langere duur ook niet in het belang van de betrokken ondernemingen. Wanneer ondernemingen zich op de arbeidsmarkt willen profileren als een aantrekkelijke werkgever, dan vormt een goede kinderopvangregeling een onmisbaar onderdeel van het arbeidsvoorwaardenpakket. Ik zal de organisaties van werkgevers en werknemers blijven aanspreken op hun verantwoordelijkheid bij de totstandkoming van goede kinderopvangregelingen. Ik verwacht dat de aanbeveling van de Stichting van de Arbeid, die overigens van recente datum is en de onderzoeksresultaten nog nauwelijks beïnvloed kan hebben, een belangrijke impuls zal geven aan sociale partners om in komende decentrale onderhandelingen over arbeidsvoorwaarden het onderwerp kinderopvang een belangrijke plaats te geven. Bij een stevige inzet van sociale partners is de ambitie om ervoor te zorgen dat in 2008 90% van de werknemers een werkgeversbijdrage kinderopvang kan ontvangen zeer wel haalbaar. Ik word in deze overtuiging gesterkt door recent CAO-onderzoek van mijn ministerie waaruit blijkt dat ook in de economisch moeilijke jaren 2003 en 2004 in de CAO-gebonden sectoren het aantal werknemers, dat onder een kinderopvangregeling valt verder is gestegen van 76% in 2002 naar 81% in 2004. </antwoord>
      <antwoord nummer="5 en 6">Om in 2006 een trend te kunnen beoordelen in de werkgeversbijdragen, laat ik hiernaar in 2004, 2005 en 2006 onderzoek doen. Zoals aangegeven bij de parlementaire behandeling van de Wet kinderopvang, maakt de beoordeling van de werkgeversbijdrage onderdeel uit van de evaluatie van de wet in 2006. Bij die beoordeling staan in principe alle opties open. </antwoord>
      <noten afkomstig="antwoord"/>
   </antwoorden>
</kvr>
