<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over sluiting van het Preventief Medisch Centrum te Rotterdam. (Ingezonden 5 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26551
</item>
         <item attribuut="Inhoud">Vragen naar aanleiding van een artikel in De Volkskrant van 3 oktober 2006 over het feit dat de Inspectie voor de Gezondheidszorg (IGZ) het Preventief Medisch Centrum te Rotterdam met onmiddellijke ingang heeft gesloten. omdat het IGZ concludeert dat dit centrum geen verantwoorde zorg verleent in overeenstemming met de Kwaliteitswet Zorginstellingen. Indiener herinnert de minister van VWS aan diens toezegging (Aanhangsel Handelingen II, 2005-2006, nr. 729) om eerdere vragen over de toepassing van stamceltherapie in Nederland (met name in genoemd centrum) te beantwoorden. Indiener wijst erop dat stamceltherapie in Spanje, Engeland en België al verboden is en dat het College voor zorgverzekeringen, volgens een bericht in NRC Handelsblad (26 augustus 2006), in een (nog niet gepubliceerd) advies zou hebben gepleit voor beperking van stamceltherapie tot ziekenhuizen en universiteiten die een vergunning hebben.</item>
         <item attribuut="Rubriek">Gezondheidszorg (Medische ethiek) Gezondheidszorg (Zorginstellingen)</item>
         <item attribuut="Trefwoorden">Biotechnologie Ziekenhuizen</item>
         <item attribuut="Vindplaats">Kamervragen met antwoord 2006-2007, nr. 141, Tweede Kamer</item>
         <item attribuut="Vraagnr_bij_indiening">2060700800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-10-09</item>
         <item attribuut="Datum_indiening">2006-10-05</item>
         <item attribuut="Document-id">KVR26551</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="301" allpagenumbers="301 302" vetnummer="2060700800" code="0607tkkvr141" lopendefooter="Tweede Kamer, vergaderjaar 2006–2007, Aanhangsel" filenaam="KVR26551" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="141" onderwerp="" indiendatum="2006-10-5">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-9">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het feit dat de Inspectie voor de Gezondheidszorg (IGZ) het Preventief Medisch Centrum in Rotterdam met onmiddellijke ingang heeft gesloten, omdat de IGZ concludeert dat dit centrum geen verantwoorde zorg verleent in overeenstemming met de Kwaliteitswet Zorginstellingen? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw toezegging, gedaan in uw antwoord op eerdere vragen over de toepassing van stamceltherapie in Nederland, en met name in dit centrum, van 2 mei jl., om deze vragen rond 1 september jl. te beantwoorden, welke toezegging u nog niet bent nagekomen? <voetnoot nummer="2"/>
      </vraag>
      <vraag nummer="3">Is het waar: – dat de IGZ vanaf juni jl. bezig is herkomst, geschiktheid en veiligheid van de gebruikte stamcellen vast te stellen; – de IGZ 6 juni jl. een voorraadvat met stamcellen aantrof zonder analysecertificaat en zonder chargenummer; – half juli jl. nog steeds geen zekerheid verschaft kon worden over de veiligheid van de stamcellen; – uit een BBC-uitzending van 4 september jl. bleek dat de stamcellen «not intended for use in humans» waren; – de stamcellen van een nieuwe leverancier ook niet aan de eisen voldeden; – de IGZ 15 september jl. ten laatste malen heeft verzocht om aanvullende gegevens ten aanzien van de veiligheid van de gebruikte stamcellen, maar pas op 29 september jl., na melding van een patiënt met acute allergische reactie een bevel tot sluiten heeft gegeven? Wat is uw mening over deze gang van zaken? </vraag>
      <vraag nummer="4">Deelt u de mening dat hier van een omgekeerde volgorde sprake is, namelijk herhaaldelijke signalen over een gebrek aan bewijs voor veiligheid negeren totdat een patiënt in het ziekenhuis belandt? Waarom is niet in juni jl. al overgegaan tot sluiting van dit centrum zolang de veiligheid van de gebruikte stamcelen niet kan worden aangetoond? </vraag>
      <vraag nummer="5" voetnoot="2">Herinnert u zich de vraag <voetnoot nummer="2"/>betreffende de betekenis van het feit dat de IGZ in 2002 het Preventief Medisch Centrum al «op de vingers heeft getikt»? Waarom is pas nu, omdat een patiënt met een acute allergische reactie in een ziekenhuis werd opgenomen, tot onmiddellijke sluiting overgegaan? Was het Centrum nog open geweest als deze patiënt niet in het ziekenhuis was beland? Wat is precies door de IGZ ondernomen ten aanzien van dit Centrum in de periode tussen 2002 en heden, en met name na 2 mei 2006? </vraag>
      <vraag nummer="6">Welke betekenis heeft het feit dat stamceltherapie in Spanje, Engeland en België al is verboden? </vraag>
      <vraag nummer="7" voetnoot="3">Is het waar dat u en de IGZ op de hoogte waren, c.q. konden zijn, van een nog niet gepubliceerd advies van het College voor zorgverzekeringen om stamceltherapie te beperken tot ziekenhuizen en universiteiten die een vergunning hebben? <voetnoot nummer="3"/>Zo neen, waarom niet? Zo ja, waarom is hieraan geen betekenis toegekend? </vraag>
      <vraag nummer="8">Bent u bereid deze vragen te beantwoorden vóór 4 oktober 2006, 16.00 uur? </vraag>
      <noten afkomstig="vraag">
         <noot nummer="1" datum="2006-10-3" bron="de Volkskrant">de Volkskrant, 3 oktober 2006</noot>
         <noot nummer="2" documenttype="Kamervragen" documentnummer="1547" documentjaargang="2005-2006">Aanhangsel Handelingen, nr. 1547, vergaderjaar 2005–2006.</noot>
         <noot nummer="3" datum="2006-08-26" bron="NRC Handelsblad">NRC Handelsblad, 26 augustus 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, ik heb uitstel voor de beantwoording gevraagd omdat ik het onderzoek van de Inspectie voor de Gezondheidszorg (IGZ) wilde afwachten. </antwoord>
      <antwoord nummer="3">Deze opgenoemde zaken zijn overeenkomstig de bevindingen van de IGZ. Ik vind dat de IGZ na zorgvuldig onderzoek ingrijpen moet wanneer zij van mening is dat niet aan de eisen van verantwoorde zorgverlening voldaan wordt. Zie ook mijn antwoord op de vragen 4 en 5. </antwoord>
      <antwoord nummer="4">Een van de geconstateerde tekortkomingen is de traceerbaarheid van het stamcelmateriaal dat de instelling gebruikt. Om later niet het verwijt van onzorgvuldig handelen te krijgen, heeft de IGZ de instelling eerst de gelegenheid geboden om die herkomst alsnog zelf te documenteren. Pas toen duidelijk werd dat de instelling dit aspect van zorgvuldige zorgverlening niet kon invullen en er ook geen perspectief was dat dit nog zou gebeuren, heeft de IGZ vervolgstappen genomen. Het feit dat een patiënt in het ziekenhuis is beland, geldt daarbij weliswaar als verzwarende omstandigheid, maar vormt niet de kern van de argumentatie waarom de IGZ van mening is dat niet aan de eisen van verantwoorde zorgverlening voldaan wordt. </antwoord>
      <antwoord nummer="5">De kwestie in 2002 betrof het gebruik van dierlijk celmateriaal. Dit is hier niet aan de orde. Voor de gronden voor het geven van het bevel door de IGZ verwijs ik naar mijn antwoord op vraag 3 en 4. Tussen 2002 en 2006 waren er geen gronden voor onderzoek respectievelijk interventie door de IGZ. </antwoord>
      <antwoord nummer="6">Lidstaten verschillen in de wijze waarop zij bijzondere behandelingen beleidsmatig aansturen en de instrumenten die zij daarvoor in handen hebben. In Nederland is er destijds voor gekozen om de hematopoëtische stamceltransplantatie krachtens artikel 2 Wet Bijzondere Medische Verrichtingen (WBMV) vergunningsplichtig te maken. Dit betekent dat stamceltherapie – met uitzondering van de hematopoëtische stamceltransplantatie – in Nederland nog niet vergunningsplichtig is. Een vergunningsplicht voor stamceltherapie is wel in voorbereiding. </antwoord>
      <antwoord nummer="7">Het gaat hier om een achtergrondstudie van een onderzoeksinstituut in opdracht van CVZ. CVZ gebruikt de achtergrondstudie voor zijn advies over opname van nieuwe vormen van stamceltherapie in de basisverzekering. Dat betreft vooral de verschillende vormen van hematopoëtische stamceltransplantatie die nu al vergunningsplichtig zijn krachtens de WBMV. Beperking tot vergunningshoudende centra is daarvan nu al een direct rechtsgevolg. In de achtergrondstudie worden de ontwikkelingen rond commercialisering in Nederland bestudeerd en wordt gekeken in hoeverre deze ontwikkelingen wenselijk zijn. Er wordt niet geconcludeerd dat opslag van stamcellen door commerciële bedrijven aan banden moet worden gelegd. </antwoord>
      <antwoord nummer="8">Ik heb mij ingespannen om de vragen zo spoedig mogelijk te beantwoorden. </antwoord>
      <noten afkomstig="antwoord"/>
   </antwoorden>
</kvr>
