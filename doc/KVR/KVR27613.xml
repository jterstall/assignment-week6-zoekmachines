<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de minister van Verkeer en Waterstaat over de fileproblematiek. (Ingezonden 6 maart 2007); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27613
</item>
         <item attribuut="Inhoud">Het aantal files neemt toe (Parool, 1 maart 2007). Vragen over de oorzaken en over de geboden oplossingen in het regeerakkoord, die volgens de vragensteller tekort schieten.</item>
         <item attribuut="Rubriek">Verkeer, vervoer en waterstaat (Wegen)</item>
         <item attribuut="Trefwoorden">Verkeer Wegen</item>
         <item attribuut="Vindplaats">Kamervragen met antwoord 2006-2007, nr. 1070, Tweede Kamer</item>
         <item attribuut="Vraagnr_bij_indiening">2060708710</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2007-03-22</item>
         <item attribuut="Datum_indiening">2007-03-06</item>
         <item attribuut="Document-id">KVR27613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2273" allpagenumbers="2273 2274" vetnummer="2060708710" code="0607tkkvr1070" lopendefooter="Tweede Kamer, vergaderjaar 2006–2007, Aanhangsel" filenaam="KVR27613" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1070" onderwerp="" indiendatum="2007-03-6">
         <vrager partij="VVD" oorsprong="parlement">De Krom</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-03-22">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Drie keer zoveel files in februari?» <voetnoot nummer="1"/>
      </vraag>
      <vraag nummer="2">Is het waar, dat het aantal files dat in februari op de Nederlandse wegen stond in vergelijking met dezelfde maand vorig jaar is verdrievoudigd? Zo neen, wat zijn dan de correcte cijfers? </vraag>
      <vraag nummer="3">Hoe beoordeelt u deze ontwikkeling? Kunt u aangeven wat de economische en milieugevolgen zijn ten opzichte van een scenario waarbij er geen files zouden zijn geweest in de maand februari 2007? </vraag>
      <vraag nummer="4" voetnoot="2">Bent u van oordeel dat het probleem primair wordt veroorzaakt door een gebrek aan capaciteit op de Nederlandse wegen? Zo neen, waarom niet? Zo ja, hoe denkt u dit probleem op te lossen in het licht van de autonome groei van het wegverkeer met 40% tot 2020, terwijl het saldo van investeringen en ombuigingen in de infrastructuur volgend uit het regeerakkoord nul is, zoals berekend door het CPB? <voetnoot nummer="2"/>
      </vraag>
      <vraag nummer="5" voetnoot="3">Kunt u de uitspraak van de fractievoorzitter van het CDA bevestigen <voetnoot nummer="3"/>dat bovenop de al gereserveerde 80 miljard t/m 2020 «er de komende jaren sprake is van miljarden euro’s extra voor openbaar vervoer en wegen» en dat «er ruim drie miljard meer voor infrastructuur en openbaar vervoer is»? Kunt u dat toelichten? Hoe verhoudt die uitspraak zich tot de berekening van het CPB en tot de gegevens uit het regeerakkoord, waaruit blijkt dat jaarlijks slechts 100 miljoen structureel extra beschikbaar komt voor investeringen in infrastructuur? </vraag>
      <vraag nummer="6">Hoeveel daarvan gaat naar extra investeringen in uitbreiding van de wegcapaciteit? Welke knelpunten bent u voornemens daarmee op te lossen? </vraag>
      <noten afkomstig="vraag">
         <noot nummer="1" datum="2007-03-1" bron="Het Parool,">Het Parool,, 1 maart 2007</noot>
         <noot nummer="2">CPB notitie, 7 februari 2007. Ombuigingen infrastructuur = 0,3 miljard, Investeringen = 0,3 miljard. Saldo = 0</noot>
         <noot nummer="3" datum="2007-03-1" bron="Tweede Kamer, 45ste vergadering">Tweede Kamer, 45ste vergadering, 1 maart 2007, debat over de regeringsverklaring</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Volgens cijfers van Rijkswaterstaat Adviesdienst Verkeer en Vervoer is het aantal files in februari 2007 gestegen met 89% ten opzichte van februari 2006. Dat is dus minder dan de factor 3 waaraan in het artikel wordt gerefereerd, maar het is wel bijna een verdubbeling. Sinds de invoering van een nieuw registratiesysteem bij Rijkswaterstaat op 1 juli 2005 is het aantal geregistreerde files met een duur van slechts enkele minuten sterk toegenomen. Een betere maat voor de filedruk is filezwaarte, dat is de gemiddelde lengte keer de tijdsduur van een file. De filezwaarte in februari 2007 is 18% méér dan de filezwaarte in februari 2006, in februari 2006 17% meer dan in februari 2005, maar in februari 2005 20% minder dan in februari 2004. </antwoord>
      <antwoord nummer="3">Natuurlijk constateer ik – in navolging van mijn ambtsvoorganger in de Nota Mobiliteit – dat het wegverkeer toeneemt, dat de wegcapaciteit haar grenzen bereikt en dat de vertraging door files sterk toeneemt, niet alleen in de spits, maar ook steeds meer in de rustige uren. Zoals de ANWB al had gemeld, hebben er in februari 2007 extra files gestaan op enkele dagen met slecht weer en door ongevallen. Precieze berekening van de milieugevolgen van de filesituatie in februari 2007 vergeleken met een filevrij scenario in diezelfde maand is niet te geven. Eén van de redenen hiervoor is dat de effecten op luchtkwaliteit in een bepaalde periode in grote mate afhankelijk zijn van een complex aan veranderlijke factoren, waaronder meteorologische omstandigheden. Duidelijk is wel dat files in het algemeen een negatief effect hebben op luchtkwaliteit; en dat omgekeerd, verbetering van de doorstroming een positief effect op de luchtkwaliteit kan hebben. Hoe groot dit effect is, hangt af van de situatie ter plaatse. Voor de berekening van de economische gevolgen van de files in februari 2007 heb ik de voertuigverliesuren gewaardeerd op basis van een gemiddeld tarief van ongeveer € 16,– per uur. Dit bedrag is een gewogen gemiddelde over de verschillende reismotieven (vrachtvervoer, woon-werkverkeer, zakelijk en overig verkeer), waarbij rekening is gehouden met het gemiddelde aandeel in de voertuigverliesuren en de bezettingsgraad. De in geld gewaardeerde verliestijd bedraagt in februari 2007 € 68 mln en in februari </antwoord>
      <antwoord nummer="2006">€ 57 mln. Hierbij is uitgegaan van alle verliesuren ten opzichte van een referentiesnelheid van 100 km/uur. </antwoord>
      <antwoord nummer="4">Files ontstaan doordat het aanbod van vervoer groter is dan de capaciteit van de weg op dat moment. Het verkeersaanbod groeit jaarlijks. Verklarende factoren hiervoor zijn de economische groei en de toename van het autobezit. De capaciteit van de weg kan tijdelijk beperkt zijn door bijvoorbeeld weersomstandigheden, incidenten en wegwerkzaamheden. Maar er zijn ook knelpunten waar de capaciteit structureel tekort schiet. Daarom is met de Nota Mobiliteit – die als uitgangspunt heeft dat het wegverkeer met ruim 40% toeneemt in 2020 – vastgesteld dat de betrouwbaarheid van de reistijd en de bereikbaar moet verbeteren door een maatregelenpakket van bouwen, benutten en beprijzen. Met dit volledige pakket kan de filezwaarte worden teruggebracht. Om de ambities uit de Nota Mobiliteit te realiseren, bestaat bet bouwpakket uit capaciteitsuitbreidingen op de zwaarste knelpunten, met een totale investering van € 14,5 miljard in aanvulling op het MIT t/m 2010. Dit kabinet trekt bovendien nog extra financiële middelen uit voor de verbetering van de weginfrastructuur. In het onderstaande antwoord ga ik daar nader op in. </antwoord>
      <antwoord nummer="5">In het Coalitieakkoord is aangegeven dat er voor infrastructuur en (vaar)wegen in de kabinetsperiode 2007–2011 in totaal € 250 miljoen beschikbaar is en daarna structureel € 100 miljoen per jaar. In de periode 2007 tot en met 2020 gaat dat dus in totaal om € 1 150 miljoen (= € 250 mln plus € 900 mln) extra ten opzichte van de op dit moment in dezelfde periode gereserveerde middelen. Voor Openbaar vervoer is in het coalitieakkoord eenzelfde bedrag als hierboven beschikbaar ( € 250 miljoen in de periode 2007–2011 en daarna € 100 miljoen structureel per jaar in totaal dus ook € 1 150 mln extra). Daarnaast wordt bekeken in hoeverre investeringen in infrastructuur een plek kunnen krijgen in andere enveloppen uit het Coalitieakkoord, zoals Regionaal economisch beleid (waaronder bereikbaarheid). In deze specifiek voor regio’s bedoelde enveloppe gaat het tot en met 2020 evenals bij de vorige twee enveloppes ook om een bedrag van € 1 150 miljoen. Een deel daarvan gaat naar bereikbaarheid. In totaal gaat het bij deze drie enveloppes dus om een bedrag van ruim drie miljard extra ten opzichte van de reservering zonder coalitieakkoord. In het CPB-rapport waarnaar in de vraag wordt verwezen, worden alleen de cijfers gepresenteerd van het jaar 2011. Voor V&amp;W betekent dat een intensivering van 300 miljoen in 2011 (waarvan 100 mln voor infrastructuur en vaarwegen). Structureel (periode 2007–2020) gaat het echter om de hiervoor genoemde circa 3 miljard. Tegenover de hierboven genoemde intensiveringen worden in het CPB rapport ombuigingen gepresenteerd met een waarde van ook € 300 miljoen per jaar. Dit cijfer betekent echter niet automatisch een korting op de budgetten die we beschikbaar hebben voor de realisatie van infrastructurele werken. De ombuiging van € 300 miljoen per jaar is opgebouwd uit drie onderdelen: • de taakstelling op bestuur- en uitvoeringskosten van structureel € 50 miljoen, worden zodanig ingevuld dat dit geen vermindering van beschikbare budgetten voor infrastructurele werken betekent; • over de door het CPB gemelde tegenvallers van € 0,8 miljard uit de Voorjaarsnota, vertaald naar een ombuiging van € 150 miljoen voor infrastructuur, is nog geen besluit genomen; • de precieze invulling van de jaarlijkse korting op de groei van de BDU met € 80 miljoen (0,1 miljard) moet nog plaatsvinden. </antwoord>
      <antwoord nummer="6">De departementen zijn nu bezig met invulling van de enveloppen. Omdat nog geen besluitvorming heeft plaatsgevonden is een verdeling nu niet te geven. Deze resultaten (en daarmee de verdeling) worden gepresenteerd in de begroting 2008. Welke knelpunten met de beschikbare middelen worden opgelost is nog niet bepaald. Dit jaar wordt de tweejaarlijkse herijking van de knelpuntenanalyse – de Landelijke Mark- en Capaciteitsanalyse Weg – uitgevoerd, die was aangekondigd in de Uitvoeringsagenda van de Nota Mobiliteit. Deze analyse maakt onderdeel uit van de Netwerkaanpak. Doel is om bouwstenen te leveren voor de nadere invulling van het MIT voor de periode 2014–2020. </antwoord>
      <noten afkomstig="antwoord"/>
   </antwoorden>
</kvr>
