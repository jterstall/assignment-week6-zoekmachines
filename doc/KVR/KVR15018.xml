<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Justitie over griffierechten in kortgedingzaken voor de kantonrechter. (Ingezonden 18 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15018
</item>
         <item attribuut="Inhoud">Met het nieuwe burgerlijk procesrecht en de herziening van de rechterlijke organisatie is twijfel ontstaan over de vraag of de verschenen gedaagde in een kort geding voor de kantonrechter griffierecht verschuldigd is, omdat artikel 112 Wetboek van burgerlijke rechtsvordering juncto artikel 4 Wet tarieven burgerlijke zaken strijdigheid oplevert met artikel 2 lid 1, laatste volzin, Wet tarieven burgerlijke zaken.</item>
         <item attribuut="Rubriek">Burgerlijk recht en burgerlijk procesrecht (Kort geding)</item>
         <item attribuut="Trefwoorden">Gerechtelijke kosten</item>
         <item attribuut="Vindplaats">Kamervragen met antwoord 2001-2002, nr. 589, Tweede Kamer</item>
         <item attribuut="Vraagnr_bij_indiening">2010204640</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2002-01-31</item>
         <item attribuut="Datum_indiening">2002-01-18</item>
         <item attribuut="Document-id">KVR15018</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1235" allpagenumbers="1235" vetnummer="2010204640" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15018" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="589" onderwerp="" indiendatum="2002-01-18">
         <vrager partij="VVD" oorsprong="parlement">Weekers</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-01-31">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u ervan op de hoogte dat met het nieuwe burgerlijk procesrecht en de herziening van de rechterlijke organisatie twijfel is ontstaan over de vraag of de verschenen gedaagde in een kort geding voor de kantonrechter, griffierecht verschuldigd is omdat artikel 112 Rv juncto artikel 4 Wet tarieven burgerlijke zaken strijdigheid oplevert met artikel 2 lid 1, laatste volzin, Wet tarieven burgerlijke zaken? </vraag>
      <vraag nummer="2">Deelt u de opvatting dat met het nieuwe procesrecht en de herziening van de rechterlijke organisatie niet is beoogd gedaagden en verweerders in kantongerechtzaken met griffierecht te belasten? </vraag>
      <vraag nummer="3">Bent u bereid mogelijke strijdigheid casu quo onduidelijkheid in de wetgeving weg te nemen middels een wetswijziging? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Mij is bekend dat er twijfel is ontstaan over de vraag in hoeverre de gedaagde in kort geding voor de kantonrechter griffierecht verschuldigd is. De Wet tarieven burgerlijke zaken (WTBZ) is op dit punt echter helder: de gedaagde in kort geding voor de kantonrechter is geen griffierecht verschuldigd. Dat volgt uit de laatste volzin van artikel 2, eerste lid, WTBZ, ingevolge welke bepaling gedaagden en verweerders geen vast recht (griffierecht) verschuldigd zijn in zaken, te behandelen door de kantonrechter of de pachtkamer. Daaraan doet niet af dat in artikel 4 WTBZ voor de gedaagde in kort geding bij de rechtbanken een griffierecht van 193 wordt genoemd, aangezien die bepaling blijkens haar aanhef («In afwijking van het bepaalde in artikel 2, tweede lid, onder 2°...») slechts een afwijking inhoudt van de in artikel 2, tweede lid, onder 2°, WTBZ gegeven tarieven voor zaken die niet door de kantonrechter worden behandeld. Van een strijdigheid tussen beide bepalingen is dan ook geen sprake. Wel kan het feit dat de gedaagde in kort gedingen voor de kantonrechter geen griffierecht verschuldigd is, de vraag doen rijzen op welke wijze in de dagvaarding toepassing moet worden gegeven aan artikel 112 Rv. Die bepaling schrijft voor in de dagvaarding te vermelden dat de gedaagde bij verschijning griffierecht verschuldigd zal zijn, alsmede de hoogte daarvan en het feit dat aan on- en minvermogenden vermindering van dit griffierecht kan worden verleend. Het ligt naar mijn oordeel voor de hand deze bepaling bij kort gedingen voor de kantonrechter aldus toe te passen dat in de dagvaarding vermeld wordt dat de gedaagde bij verschijning geen griffierecht verschuldigd zal zijn. Voorts zal ik bevorderen dat een daartoe strekkende verduidelijking zal worden opgenomen in de veegwet die thans wordt voorbereid in verband met de modernisering van de rechterlijke organisatie en de herziening van het burgerlijk procesrecht. </antwoord>
      <antwoord nummer="2">Ja. </antwoord>
      <antwoord nummer="3">Zoals ik hiervoor onder 1 heb vermeld, zal ik bevorderen dat een verduidelijking zal worden opgenomen in de daar bedoelde veegwet. </antwoord>
      <noten afkomstig="antwoord"/>
   </antwoorden>
</kvr>
