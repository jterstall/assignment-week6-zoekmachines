<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oplaat (VVD) aan de minister van Landbouw, Natuur en Voedselkwaliteit over het scrapiebestrijdingsprogramma. (Ingezonden 31 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22196
</item>
         <item attribuut="Inhoud">Vragen naar aanleiding van berichten over uitlatingen van onderzoeker Prusiner over de kwaliteit van het bestrijdingsprogramma tegen scrapie (=hersenziekte vooral bij schapen). LNV heeft Prusiner om advies gevraagd, maar dit advies vervolgens niet overgenomen.</item>
         <item attribuut="Rubriek">Veeteelt (Schapen) Veeteelt (Veeziekten)</item>
         <item attribuut="Trefwoorden">Schapen Veeziekten</item>
         <item attribuut="Vindplaats">Kamervragen met antwoord 2004-2005, nr. 898, Tweede Kamer</item>
         <item attribuut="Vraagnr_bij_indiening">2040507220</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Oplaat</persoon>
         </item>
         <item attribuut="Datum_reaktie">2005-02-08</item>
         <item attribuut="Datum_indiening">2005-01-31</item>
         <item attribuut="Document-id">KVR22196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1903" allpagenumbers="1903 1904" vetnummer="2040507220" code="0405tkkvr898" lopendefooter="Tweede Kamer, vergaderjaar 2004–2005, Aanhangsel" filenaam="KVR22196" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="898" onderwerp="" indiendatum="2005-01-31">
         <vrager partij="VVD" oorsprong="parlement">Oplaat</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-02-8">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Prusiner: stop scrapiebestrijdingsprogramma»? <voetnoot nummer="1"/>
      </vraag>
      <vraag nummer="2">Waarom is het door het ministerie van Landbouw, Natuur en Voedselkwaliteit gevraagde advies van de onderzoeker Prusiner niet overgenomen? </vraag>
      <vraag nummer="3">Kunt u aangeven wat uw mening is over de uitlating van de heer Prusiner dat Nederlandse scrapiebestrijdingsprogramma onvoldoende onderbouwd is en onmiddellijk dient te worden stopgezet? </vraag>
      <vraag nummer="4">Zullen er naar aanleiding van de bevindingen van de heer Prusiner alsnog veranderingen worden aangebracht in het bestrijdingsprogramma? </vraag>
      <vraag nummer="5">Zijn er op het moment nog meer onderzoeken gaande met betrekking tot het Nederlandse scrapiebestrijdingsprogramma? Zo ja, kunt u aangeven waarom? </vraag>
      <noten afkomstig="vraag">
         <noot nummer="1" datum="2005-01-26" bron="Agrarisch Dagblad">Agrarisch Dagblad, 26 januari 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Mijn departement heeft de heer Prusiner niet om een advies, maar slechts om een toelichting verzocht op de uitspraken die hij gedaan zou hebben over de gevoeligheid van de TSE-resistente ARR/ARR-schapen voor een infectie met scrapie of BSE. </antwoord>
      <antwoord nummer="3">De heer Prusiner beweerde dat ARR/ARR-schapen in de reguliere schapenhouderij toch scrapie kunnen krijgen en dat daarom fokprogramma’s op erfelijke ongevoeligheid voor TSE’s, zoals het Nederlandse programma, onmiddellijk zouden moeten stoppen. Ik heb hem om toelichting gevraagd en zijn bewering lijkt gebaseerd te zijn op Schots onderzoek, waarin ARR/ARR-schapen rechtstreeks in de hersenen werden geïnfecteerd met BSE. Dat onderzoek zegt weinig of niets over de besmettingskansen via de natuurlijke infectieweg van het voer. Zijn bewering vindt tot nu toe ook geen steun in de bevindingen in het Europese monitoringsprogramma op TSE’s bij schapen en geiten. In 2003 werden in dat kader 600.000 schapen en geiten getest op de aanwezigheid van TSE. In 2004 is weliswaar bij een aantal ARR/ARR-schapen een besmetting met scrapie aangetoond, maar de eerste gegevens wijzen erop dat het hierbij gaat om een zogenaamde atypische vorm van scrapie, die afwijkt van de klassieke scrapie en BSE. Deze atypische vorm van scrapie lijkt niet of in slechts geringe mate besmettelijk voor andere schapen en geiten. Bovendien wijzen de eerste resultaten erop dat ARR/ARR-schapen niet gevoeliger zijn voor deze vorm dan andere schapen. Een selectie op ARR/ARR leidt dan ook niet tot een versnelling van de verspreiding – zo die zich überhaupt voordoet – van atypische scrapie in de schapenstapels. Verder is de belangrijkste overweging dat een besluit om het fokprogramma te stoppen een afweging vergt tussen de voors en tegens van enerzijds de klassieke aanpak met louter het ruimen van besmette en verdachte dieren, en anderzijds een aanpak die gebaseerd is op erfelijke selectie. Ik heb dat ook duidelijk willen maken in mijn brieven aan de Kamer van 12 en 24 november jl. (Kamerstukken II, 2004–2005, 24.668 nr. 94 en 95). Het terzijde schuiven van de huidige aanpak, louter op basis van hetgeen de heer Prusiner signaleerde, is naar mijn overtuiging geen zorgvuldig beleid. Tot slot wil ik aantekenen dat in 2003 ook de VS, het thuisland van de heer Prusiner, een aanvang heeft gemaakt met de foktechnische aanpak van scrapie. </antwoord>
      <antwoord nummer="4">Als er veranderingen in het fokprogramma worden aangebracht dan zal dat naar verwachting gebeuren op basis van bevindingen in de Europese monitoring. Tot dusverre zien de Europese wetenschappers geen aanleiding om het huidige beleid ten aanzien van de fokkerij op erfelijke TSE-ongevoeligheid te wijzigen. De argumenten die de heer Prusiner naar voren bracht, geven daarvoor ook geen aanleiding. </antwoord>
      <antwoord nummer="5">Bij de opzet van het fokprogramma is ook voorzien in begeleidend onderzoek. Dit onderzoek heeft tot doel te verifiëren of de beoogde effecten inderdaad optreden. Het ging met name om de volgende vragen: 1. Neemt de verspreiding van scrapie af ten gevolge van het fokprogramma? 2. Kan de gevoeligheid van schapen voor scrapie veranderen, bijvoorbeeld doordat nieuwe scrapiestammen opduiken? 3. Is de gevoeligheid van schapen voor scrapie voor alle rassen gelijk? De resultaten van dit onderzoek zijn op elk van deze drie punten bevredigend. Het onderzoek wordt dit jaar afgerond. Verder zijn er voor de rassen met weinig resistentie-genen in de populatie fokprogramma’s ontwikkelt die kunnen waarborgen dat zich geen onacceptabele inteeltrisico’s hoeven voor te doen. Verder lopen er in EU-verband en in de afzonderlijke landen nog diverse onderzoeken op het terrein van de scrapiebestrijding. Vanwege de aard van de infectie zijn dat veelal langdurige onderzoeken. </antwoord>
      <noten afkomstig="antwoord"/>
   </antwoorden>
</kvr>
