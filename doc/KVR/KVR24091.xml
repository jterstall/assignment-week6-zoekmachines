<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Huizinga-Heringa (ChristenUnie), Bussemaker en Stuurman (beiden PvdA) aan de minister van Sociale Zaken en Werkgelegenheid over het weigeren van zondagsarbeid. (Ingezonden 26 augustus 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24091
</item>
         <item attribuut="Inhoud">Vragen over de bepaling in de (concept)CAO Wonen, dat werknemers alleen mogen weigeren zondagsarbeid te verrichten op grond van aantoonbare gewetensbezwaren. Dit zou in strijd zijn met de Arbeidstijdenwet, op grond waarvan werknemers ook om andere redenen kunnen weigeren op zondag te werken.</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Inkomen en rechtspositie (Werktijden)</item>
         <item attribuut="Trefwoorden">CAO's Gewetensvrijheid Werktijden</item>
         <item attribuut="Vindplaats">Kamervragen met antwoord 2005-2006, nr. 162, Tweede Kamer</item>
         <item attribuut="Vraagnr_bij_indiening">2040520490</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
            <persoon partij="PvdA">Bussemaker</persoon>
            <persoon partij="PvdA">Stuurman</persoon>
         </item>
         <item attribuut="Datum_reaktie">2005-10-14</item>
         <item attribuut="Datum_indiening">2005-08-26</item>
         <item attribuut="Document-id">KVR24091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="347" allpagenumbers="347 348" vetnummer="2040520490" code="0506tkkvr162" lopendefooter="Tweede Kamer, vergaderjaar 2005–2006, Aanhangsel" filenaam="KVR24091" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="162" onderwerp="" indiendatum="2005-08-26">
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Stuurman</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="14 oktober 2005), zie ook Aanhangsel Handelingen nr. 31, vergaderjaar 2005–2006">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat in artikel 2-5 van de (concept)CAO-Wonen wordt vastgelegd dat werknemers alleen mogen weigeren zondagsarbeid te verrichten op grond van aantoonbare gewetensbezwaren, hetgeen in strijd is met de Arbeidstijdenwet artikel 5:4, eerste lid, op grond waarvan werknemers ook om andere redenen dan gewetensbezwaren kunnen weigeren op zondag te werken? </vraag>
      <vraag nummer="2">Deelt u de opvatting dat dit artikel uit deze (concept) CAO nietig is? Zo ja, heeft u het voornemen om niet over te gaan tot het algemeen verbindend verklaren van deze CAO – tenminste op dit onderdeel –, omdat dit strijdig is met de Arbeidstijdenwet? Zo neen, kunt u uw antwoord toelichten? </vraag>
      <vraag nummer="3">Indien u overgaat tot het algemeen verbindend verklaren van deze (concept) CAO, realiseert u zich dan dat, hoewel de Arbeidstijdenwet prevaleert boven de CAO, werknemers desondanks in een ongunstige positie worden gemanoeuvreerd, omdat zij over het algemeen eerder inzicht hebben en kennis dragen van hun CAO dan van wettelijke bepalingen? Acht u die situatie wenselijk? </vraag>
      <vraag nummer="4">Bent u bereid andere CAO’s te screenen op strijdigheid met de Arbeidstijdenwet en met andere wetgeving? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De CAO Wonen is door de betrokken partijen aangemeld. De CAO-bepaling 2-5 is mij bekend. De CAO is in werking getreden op 25 mei 2005. Voor de CAO is tevens algemeenverbindendverklaring (AVV) verzocht. Dit verzoek is op dit moment in behandeling. Een CAO-bepaling kan wettelijke rechten in beginsel niet inperken, tenzij de betreffende wettelijke bepaling daartoe zelf de mogelijkheid biedt. Daarvan is hier geen sprake. De betreffende werknemers kunnen derhalve met een beroep op de wet ook op andere gronden dan gewetensbezwaren weigeren om op zondag te werken. Als de werkgever en werknemer verschillen in hun interpretatie van de wet, beslist de rechter. </antwoord>
      <antwoord nummer="2">Neen, deze opvatting deel ik niet. Voor de vraag of een CAO-bepaling voor AVV in aanmerking komt, is het Toetsingskader AVV leidend. CAO-bepalingen die kennelijk in strijd zijn met wet- en regelgeving komen niet voor algemeenverbindendverklaring in aanmerking. Omdat de wet de mogelijkheid tot het verplicht stellen van zondagsarbeid in zijn algemeenheid niet uitsluit, is er in dit geval geen sprake van kennelijke strijdigheid en is er, wat dit betreft, geen reden om niet over te gaan tot het algemeen verbindend verklaren van de onderhavige bepaling. </antwoord>
      <antwoord nummer="3">Neen, de opvatting dat de werknemers in een ongunstige positie worden gemanoeuvreerd, deel ik niet. Door de verwijzing naar de Arbeidstijdenwet is het voor de werknemer eenvoudig na te gaan aan welke voorwaarden deze verplichting tot arbeid op zondag gebonden is en wat zijn rechten in deze zijn. Indien werknemers en werkgevers verschillen in hun interpretatie van de wet (bijvoorbeeld met betrekking tot de begrippen «bedrijfsomstandigheden» en «aard van de arbeid»), kunnen zij dit ter beoordeling aan de civiele rechter voorleggen. </antwoord>
      <antwoord nummer="4">CAO’s worden gescreend op het moment dat CAO-partijen een verzoek indienen tot algemeenverbindendverklaring. CAO-bepalingen die kennelijk in strijd zijn met wet- en regelgeving komen niet voor algemeenverbindendverklaring in aanmerking. Het oordeel van de minister laat onverlet het oordeel van de civiele rechter. Voor zover een algemeen verbindend verklaarde CAO bepalingen bevat die in strijd zijn met de wet, prevaleert de wet. Voor die gevallen wordt aan elke algemeenverbindendverklaring een desbetreffend dictum toegevoegd. </antwoord>
      <noten afkomstig="antwoord"/>
   </antwoorden>
</kvr>
