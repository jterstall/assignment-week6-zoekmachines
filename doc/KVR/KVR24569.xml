<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Straub en Wolfsen (allen PvdA) aan de ministers van Binnenlandse Zaken en Koninkrijksrelaties en van Justitie over de golf van liquidaties in Amsterdam en de werkbelasting van de politie Amsterdam-Amstelland. (Ingezonden 4 november 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24569
</item>
         <item attribuut="Inhoud">Vragen naar aanleiding van berichten in onder andere Trouw van 3 november 2005 waarin de korpschef van de politie Amsterdam-Amstelland klaagt dat hij zoveel aandacht aan terrorismebestrijding moet besteden dat voor andere zaken, zoals de liquidaties van de laatste tijd, te weinig capaciteit overblijft.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid) Strafrecht en strafprocesrecht (Misdrijven)</item>
         <item attribuut="Trefwoorden">Delicten Politie Terrorisme</item>
         <item attribuut="Vindplaats">Kamervragen met antwoord 2005-2006, nr. 584, Tweede Kamer</item>
         <item attribuut="Vraagnr_bij_indiening">2050602630</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Straub</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-12-23</item>
         <item attribuut="Datum_indiening">2005-11-04</item>
         <item attribuut="Document-id">KVR24569</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1245" allpagenumbers="1245 1246" vetnummer="2050602630" code="0506tkkvr584" lopendefooter="Tweede Kamer, vergaderjaar 2005–2006, Aanhangsel" filenaam="KVR24569" issn-nummer="ISSN 0921 -7398" uitgever="Sdu Uitgevers ’s-Gravenhage 2005"/>
      <vraagdata vraagnummer="584" onderwerp="" indiendatum="2005-11-4">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is het oordeel van het kabinet over de klacht van de korpschef van de politie Amsterdam-Amstelland dat er zoveel tijd moet worden gestoken in zaken die met terrorisme te maken hebben dat andere taken dreigen te worden uitgehold? <voetnoot nummer="1"/>
      </vraag>
      <vraag nummer="2">Valt te kwantificeren hoeveel tijd de politie Amsterdam-Amstelland aan terreurgerelateerde zaken besteedt? </vraag>
      <vraag nummer="3">Wijkt die tijdsbesteding relatief ongunstig af van die van andere korpsen op dit punt? Zo ja, op welke wijze wordt dat gecompenseerd? </vraag>
      <vraag nummer="4">Is een indicatie te geven van het soort zaken dat de politie nu noodgedwongen moet laten liggen omdat er zoveel aandacht aan terrorisme wordt gegeven? Zo neen, bent u bereid dat te laten uitzoeken en dat te laten meetellen bij de criteria op basis waarvan het politiebudget wordt verdeeld? </vraag>
      <vraag nummer="5">Valt te kwantificeren wat de werkbelasting is voor de politie Amsterdam-Amstelland als gevolg van de aanhoudende golf van liquidaties? </vraag>
      <vraag nummer="6">Is er kwalitatief en kwantitatief voldoende tijd beschikbaar om het opsporingsonderzoek voortvarend aan te pakken? Zo neen, welke knelpunten zijn er en hoe wordt daarin voorzien? </vraag>
      <vraag nummer="7" voetnoot="2">Wat is en wordt gedaan om de golf van aanslagen te keren? In welke mate is de politie Amsterdam-Amstelland daarin succesvol geweest in de afgelopen jaren? <voetnoot nummer="2"/>
      </vraag>
      <vraag nummer="8">Wat zou er moeten gebeuren om de golf van aanslagen succesvol te kunnen keren? </vraag>
      <noten afkomstig="vraag">
         <noot nummer="1" datum="2005-11-3" bron="Trouw">Trouw, 3 november 2005</noot>
         <noot nummer="2" datum="2005-11-2" bron="NOS-Journaal">NOS-Journaal, 2 november 2005</noot>
      </noten>
   </vragen>
   <antwoorden aantal="4">
      <antwoord nummer="1, 2 en 3">Met de korpschef van het regionale politiekorps Amsterdam-Amstelland signaleer ik dat de politie meer te maken krijgt met aan terrorisme verbonden werkzaamheden. De manier waarop binnen de regionale politiekorpsen met terrorismebestrijding wordt omgegaan, is afhankelijk van de dagelijkse werkelijkheid in de korpsen en varieert van «een accent binnen bestaande taken» tot «een extra hoofdtaak naast opsporing en handhaving». Naast de toename van aan terrorisme verbonden werkzaamheden heeft het regionale politiekorps Amsterdam-Amstelland te maken gehad met liquidaties. Dit heeft een grotere druk gelegd op de beschikbare capaciteit van het korps. De toegenomen vraag naar terreurgerelateerde inzet legt volgens de korpschef van het regionale politiekorps Amsterdam-Amstelland een groot beslag op de capaciteit van het korps. Daarnaast is er volgens het korps sprake van een verschuiving van politieactiviteiten op het gebied van gebiedsgebonden politiezorg en opsporing richting terrorismebestrijding. Op basis van een indicatie verwacht het korps dat zij in het jaar 2005 in totaal 233.550 uur, omgerekend 173 fte (in netto-uren), aan terreurgerelateerde zaken zal besteden. Dit is inclusief bewaken en beveiligen. Het betreft overigens een indicatie; de tijd die de regionale politiekorpsen specifiek besteden aan terreurgerelateerde zaken is namelijk moeilijk te kwantificeren. De politie registreert de tijd die aan bepaalde taken wordt besteed gewoonlijk niet. Om de politie in Nederland beter te kunnen faciliteren zijn in het kader van terrorismebestrijding onlangs extra financiële middelen beschikbaar gesteld. Op centraal niveau is een aantal diensten van het KLPD uitgebreid. Op decentraal niveau zijn extra middelen beschikbaar gesteld ten behoeve van de inlichtingen-en (verwerkings-en) analysefunctie alsmede de objectbewaking. De extra middelen die zijn vrijgemaakt voor objectbewaking zijn verdeeld over de regiokorpsen waar het zwaartepunt van de bewakingslast ligt. Dit betreft onder meer het korps Amsterdam-Amstelland. </antwoord>
      <antwoord nummer="4">De aan terrorisme verbonden werkzaamheden zijn voor een belangrijk deel onderdeel van gebiedsgebonden politiezorg. Binnen de gebiedsgebonden politiezorg worden door de korpsen keuzes gemaakt ten aanzien van de werkzaamheden waaraan capaciteit wordt besteed, omdat de vraag om politiecapaciteit groter is dan het aanbod. Daarnaast wordt op regionaal niveau in het overleg met het Openbaar Ministerie bepaald aan welke zaken opsporingscapaciteit wordt besteed. Bij de ontwikkeling van een nieuw budgetverdeelsysteem (BVS) is bezien of nationale veiligheid als aparte werksoort kan worden aangemerkt. Gebleken is dat op dit moment de situatie nog volop in beweging is. Opnemen in een verdeelsysteem veronderstelt voldoende conceptuele duidelijkheid en helderheid over organisatorische keuzes, normen voor werklastberekeningen en betaalbare normen voor de inrichting, etcetera. De problematiek en de bijbehorende keuzes moeten de kans krijgen zich voldoende uit te kristalliseren. Tot dat moment zal de huidige situatie gehandhaafd blijven. Wel zal bij de ontwikkeling van het per 1 januari 2007 in te voeren nieuwe BVS aandacht worden besteed aan de wijze waarop geanticipeerd kan worden op de ontwikkelingen van nationale veiligheid, zodat bij periodieke herijking van het nieuwe BVS of aspecten daarvan nationale veiligheid (wellicht als aparte werksoort) in het systeem opgenomen kan worden. </antwoord>
      <antwoord nummer="5 en 6">De onderzoeken naar de liquidaties worden verricht door het bureau Zware Criminaliteit van de Dienst Centrale Recherche. Een groot deel van de capaciteit van deze teams wordt thans op deze zaken ingezet. Deze teams worden bovendien ondersteund door forensisch technisch personeel, financieel personeel en een groot gedeelte van de CIE van het korps. De werkbelasting als gevolg van de aanhoudende golf van liquidaties is hoog te noemen. Nieuwe rechercheprojecten op het gebied van georganiseerde of zware criminaliteit worden in verband met bovengenoemde prioritering slechts beperkt opgestart. Om de werkbelasting enigszins te beperken is een aantal onderzoeken naar de liquidaties, dat raakvlakken met elkaar heeft, samengevoegd. In de laatste weken zijn ongeveer 90 personen belast met de diverse onderzoeken (inclusief twee eerdere liquidaties), afwisselend in samenstelling van elkaar. Daarnaast wordt nauw samen gewerkt met teams van de Nationale Recherche van het KLPD, welke ook met deelonderzoeken belast zijn. Deze samenwerking is goed georganiseerd. </antwoord>
      <antwoord nummer="7 en 8">Er wordt op diverse manieren gewerkt aan het keren van de liquidaties. Politie en Justitie zetten thans alle mogelijke middelen en menskracht in om de zaken tot klaarheid te brengen. Met regelmaat wordt voorkomen dat liquidaties plaatsvinden, doordat de politie signalen afgeeft waardoor betrokkenen weten dat de politie een vermoeden heeft van mogelijk toekomstige strafbare feiten. In 2005 is dit tot op heden 16 maal voorgekomen. Nieuwe projecten die worden gestart, zijn gericht op personen rondom potentiële slachtoffers of op personen die in de omgeving verkeren van slachtoffers. Deze personen zijn behulpzaam in het criminele milieu, de zogenaamde facilitators. Hierbij zijn diverse personen aangehouden voor verschillende misdrijven. Een aantal personen is reeds succesvol voor de rechter gebracht, een aantal zit nog in bewaring in afwachting van hun proces en een aantal wordt gehoord en is onderwerp van nader onderzoek. Ten slotte wordt door de zogenaamde dadergerichte aanpak getracht «korte klappen» uit te delen in de richting van potentiële daders en hun omgeving, waarbij korte strafrechtelijke onderzoeken worden ingesteld of bestuurlijke maatregelen worden genomen. Hierbij wordt het deze personen zo lastig mogelijk gemaakt zich in Amsterdam of directe omgeving crimineel te gedragen. Voor zover de overheid in staat is invloed uit te oefenen op het plegen van een liquidatie, moet de hierboven beschreven lijn verder worden voortgezet. </antwoord>
      <noten afkomstig="antwoord"/>
   </antwoorden>
</kvr>
