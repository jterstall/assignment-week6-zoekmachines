<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Stellingwerf (RPF) over de renovatie van de automatisering van het salarissysteem van het ministerie van Binnenlandse Zaken. (Ingezonden 7 maart 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2998
</item>
         <item attribuut="Inhoud">Betreft de keuze voor renovatie van het oude IPA-systeem in plaats van aansluiting te zoeken bij het Nieuwe Salarissysteem voor de Krijgsmacht (NSK), wat het ministerie van Defensie veel profijt zou hebben opgeleverd.</item>
         <item attribuut="Rubriek">Communicatie, media en informatievoorziening (Hard- en software) Overheidsfinanciën (Overig) Staats- en bestuursrecht (Ministeries)</item>
         <item attribuut="Trefwoorden">Binnenlandse Zaken (ministerie) Overheidssalarissen Software</item>
         <item attribuut="Vindplaats">Kamervragen met antwoord 1995-1996, nr. 1043, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1996-05-01</item>
         <item attribuut="Datum_indiening">1996-03-07</item>
         <item attribuut="Document-id">KVR2998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2123" allpagenumbers="2123 2124" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1043" onderwerp="" indiendatum="1996-03-7">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1 mei 1996). Zie ook aanhangsel Handelingen nr. 919 vergaderjaar 1995–1996">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Waarom hebt u, gezien uw antwoord op vraag 5 van eerdere vragen van ondergetekende inzake het salarissysteem van het ministerie van Binnenlandse Zaken <voetnoot nummer="1"/>, bij uw keuze alleen gekeken naar het voordeel voor uw ministerie, en hebt u niet het profijt dat het ministerie van Defensie, en dus de Staat der Nederlanden, zou kunnen hebben van een keuze voor een salarissysteem dat aansluit bij het NSK, in uw afwegingen betrokken? </vraag>
      <vraag nummer="2">In hoeverre was de mogelijkheid tot mededinging slechts een theoretische mogelijkheid vanwege uw keus om reeds in een vroeg stadium het advies, van een extern bureau op te volgen om het huidige IPA-systeem te renoveren? </vraag>
      <noten afkomstig="vraag">
         <noot nummer="1" titel="Hoeveel extra geld wordt er uitgegeven wanneer u voor een salarissysteem kiest, dat niet aansluit op dat van het ministerie van Defensie, namelijk het Nieuw Salarissysteem voor de Krijgsmacht (NSK)?">De vijfde vraag luidde: «Hoeveel extra geld wordt er uitgegeven wanneer u voor een salarissysteem kiest, dat niet aansluit op dat van het ministerie van Defensie, namelijk het Nieuw Salarissysteem voor de Krijgsmacht (NSK)?». (Zie Aanhangsel Handelingen nr. 658, vergaderjaar 1995–1996). NSK = Nieuw Salarissysteem voor de</noot>
      </noten>
   </vragen>
   <antwoorden aantal="2">
      <antwoord nummer="1">Onder verwijzing naar mijn antwoord op vraag 2 van de eerder door u gestelde vragen breng ik u onder de aandacht dat er bij de aanpak van de vervanging van het IPA-salarissysteem sprake was van twee besluitvormingsfasen. De eerste fase betrof het kiezen van het goede type oplossing voor de beoogde vernieuwing. De tweede fase betrof het bepalen van de economische beste aanbieding bij de gekozen oplossing in de eerste fase, te weten renovatie van het bestaande IPA-systeem. In de eerste fase zijn alle typen oplossingen onderzocht. Bij het onderzoek hebben niet alleen de belangen van Binnenlandse Zaken meegewogen maar ook de belangen van alle andere departementen, een groot aantal universiteiten en andere aan de Overheid verwante organisaties, totaal meer dan 80 organisaties. Uit het onderzoek bleek dat er bij het kiezen voor een reeds bestaand systeem, zoals het NSK-systeem, sprake was van aanmerkelijke conversie- en overstapkosten bij de gebruikers van het IPA-systeem. Het externe onderzoeksbureau heeft een indicatie afgegeven voor de te verwachten conversiekosten namelijk tussen de 7,5 en 15 mln. gulden. Ook werd aangegeven dat er sprake zou zijn van structureel hogere lasten voor beheer en onderhoud bij een dergelijke oplossing. De deelnemers aan het Samenwerkingsverband IPA waren niet bereid de betreffende inspanning te leveren en deze kosten te dragen. Daarom is gekozen voor de renovatievariant. De opvatting van vorengenoemde deelnemers weegt zwaar omdat de vernieuwing van het IPSA-systeem voor hun rekening en risico wordt uitgevoerd. Uit de diverse onderzoeken in het kader van de vervanging van het IPA-salarissysteem en uit het antwoord van de Staatssecretaris van Defensie op uw vragen kan de conclusie worden getrokken dat de voordelen voor Defensie onvoldoende opwegen tegen de vele malen grotere nadelen aan de zijde van de gebruikers van het IPA-systeem. In de tweede fase van het onderzoek naar de vervanging was er sprake van een aanbesteding waarop de Europese regelgeving van toepassing was. De spelregels, die voortvloeien uit deze regelgeving, geven geen ruimte om in deze fase nog het te behalen voordeel van een ander onderdeel van de aanbestedende organisatie (de Staat), dat buiten het karakter van de eigenlijke aanbieding valt mee te wegen. Daarom is dit onderwerp juist in de eerdere fase goed bekeken. </antwoord>
      <antwoord nummer="2">De mogelijkheid tot mededinging bij de gedane keuze voor renovatie was geenszins een theoretische mogelijkheid. Dit kan worden afgeleid uit de feitelijk gedane aanbiedingen. Bij deze aanbiedingen behoort overigens ook een aanbod dat gebaseerd is op het NSK-systeem. Indien de mogelijkheid tot mededinging een theoretische was geweest, dan hadden ongetwijfeld een of meerdere leveranciers al in het allereerste stadium van de tweede fase hiertegen protest aangetekend. De met de aanbesteding gepaard gaande kosten en de omvang van de te verkrijgen opdracht waren te groot om dit zo maar voorbij te laten gaan, inzien zij van mening zouden zijn geweest dat hier sprake was van oneerlijke concurrentiestelling. </antwoord>
      <noten afkomstig="antwoord"/>
   </antwoorden>
</kvr>
