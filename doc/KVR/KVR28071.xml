<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Binnenlandse Zaken en Koninkrijksrelaties over de plaatsing van een C2000-mast nabij het beschermde stadsgezicht van Deventer. (Ingezonden 20 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28071
</item>
         <item attribuut="Inhoud">Vragen naar aanleiding bericht in De Stentor/Deventer Dagblad (13 januari 2007) over het mogelijk plaatsen van een 53 meter hoge C2000-mast in de buurt van het beschermde stadsgezicht van de gemeente Deventer. Indiener wijst op de doelstellingen van de Nota Nationaal Antennebeleid (2000) om een omgeving met grote cultuurhistorische en rukmtelijke waarden niet aan te tasten. De Rijksdienst voor Archeologie, Cultuurlandschap en Monumenten heeft in een brief van 21 februari 2007 bezwaar gemaakt tegen de 'ongelukkige' locatiekeuze van de mast. Indiener vraagt om heroverweging en te zoeken naar alternatieven.</item>
         <item attribuut="Rubriek">Communicatie, media en informatievoorziening (Telecommunicatie) Ruimtelijke ordening en infrastructuur (Steden)</item>
         <item attribuut="Trefwoorden">Stads- en dorpsgezichten Steden Telecommunicatie</item>
         <item attribuut="Vindplaats">Kamervragen met antwoord 2006-2007, nr. 1498, Tweede Kamer</item>
         <item attribuut="Vraagnr_bij_indiening">2060709930</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2007-05-10</item>
         <item attribuut="Datum_indiening">2007-03-20</item>
         <item attribuut="Document-id">KVR28071</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3179" allpagenumbers="3179 3180" vetnummer="2060709930" code="0607tkkvr1498" lopendefooter="Tweede Kamer, vergaderjaar 2006–2007, Aanhangsel" filenaam="KVR28071" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1498" onderwerp="" indiendatum="2007-03-20">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-05-10">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van de berichtgeving over en bezwaren van gemeente en bewoners tegen de plaatsing van een C2000-mast in de buurt van het beschermde stadsgezicht van de gemeente Deventer? 1 en 2 </vraag>
      <vraag nummer="2" voetnoot="3">Hoe beoordeelt u de plaatsing van deze 53 meter hoge mast in het gezichtsveld van het beschermde stadsgezicht van Deventer, zeker gelet op de doelstelling om een omgeving met grote cultuurhistorische en ruimtelijke waarden niet aan te tasten? <voetnoot nummer="3"/>
      </vraag>
      <vraag nummer="3" voetnoot="4">Hebt u kennisgenomen van het bezwaar van de Rijksdienst voor Archeologie, Cultuurlandschap en Monumenten over de ongelukkige locatiekeuze voor deze mast en zijn verzoek om een alternatieve oplossing teneinde het beschermde stadsgezicht niet in deze mate aan te tasten? <voetnoot nummer="4"/>Zo ja, hoe beoordeelt u dit bezwaar en het verzoek van deze Rijksdienst? </vraag>
      <vraag nummer="4">Waren er op voorhand andere locaties bekend die plaatsing van de mast in het gezichtsveld van het beschermde stadsaanzicht van Deventer onnodig maakten? Zo ja, wat waren deze alternatieven? </vraag>
      <vraag nummer="5">Bent u bereid om de huidige locatie te heroverwegen en te zoeken naar alternatieven voor de plaatsing van de C2000-mast zodat zowel de uitrol van het C2000-netwerk als bescherming van het Deventer stadsaanzicht tot de mogelijkheden behoren? </vraag>
      <vraag nummer="6">Vindt er vooraf overleg plaats met bewoners en gemeenten over mogelijke plaatsingslocaties? Zo ja, hebben de bewoners en gemeenten hier dan ook een stem in? Zo neen, waarom niet? </vraag>
      <vraag nummer="7">Hanteert het ministerie van Binnenlandse Zaken en Koninkrijksrelaties een procedure voor mastplaatsingen die zowel rekening houdt met de ruimtelijke inpassing van een mast als met de bezorgdheid die leeft onder bewoners? Zo ja, hoe ziet deze procedure eruit? </vraag>
      <vraag nummer="8">Ziet u naar aanleiding van de discussies en bezwaren rondom locatiekeuzes en de ontstane ongerustheid bij deze mastplaatsingen in onder andere Deventer, Elburg en Bergen (L) aanleiding om de gevoerde procedure aan te passen? </vraag>
      <noten afkomstig="vraag">
         <noot nummer="1" datum="2007-01-13" bron="Wethouder  met gang van zaken C2000-zendmast, de Stentor/Deventer Dagblad" titel="niet blij">Wethouder «niet blij» met gang van zaken C2000-zendmast, de Stentor/Deventer Dagblad, 13 januari 2007</noot>
         <noot nummer="2">Bouw zendmast op Worp begint snel, de Stentor/Deventer Dagblad, 3 maart 2007-03-14</noot>
         <noot nummer="3">Nota Nationaal Antennebeleid, 2000</noot>
         <noot nummer="4">C2000-mast, De worp, beschermd stadsgezicht, brief van de Rijksdienst voor Archeologie, Cultuurlandschap en Monumenten,, 21 februari 2007 (bijgevoegd als bijlage)</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het plaatsingsbeleid van de C2000 opstelpunten is er mede op gericht de omgeving niet meer te verstoren dan onvermijdbaar. Centraal staat daarbij het kunnen verzorgen van een landelijke radiodekking. Dit is van belang voor zowel een goede hulpverlening aan de burgers als voor de veiligheid van de medewerkers van de hulpdiensten zelf. Dat betekent dat in bijvoorbeeld natuurgebieden, het open platteland of zoals hier nabij een beschermd stadsgezicht enige verstoring van de omgeving onontkoombaar maar ook te verantwoorden is. </antwoord>
      <antwoord nummer="3">Dit bezwaar is niet bij mijn ministerie binnen gekomen en ik ken het daarom niet. </antwoord>
      <antwoord nummer="4">Vooropgesteld dat ook in de kern van Deventer een goede C2000 radiodekking verzorgd moet worden waren er slechts enkele opties. Radiotechnisch gezien had het opstelpunt zelfs in de bebouwing moeten staan om een optimale dekking te verzorgen. De nu gekozen locatie net buiten het beschermde stadsgezicht bleek netwerktechnisch niet optimaal te zijn maar wel acceptabel. In een afweging van belangen is in feite gekozen voor een suboptimale locatie, die nog wel voldoende radiodekking verzorgt. </antwoord>
      <antwoord nummer="5">Als er nieuwe feiten of omstandigheden blijken te zijn die tot een heroverweging nopen zal zeker worden onderzocht of en zo ja waar naar toe het opstelpunt verplaatst dient te worden. Ik zie geen noodzaak om op basis van wat nu bekend is het besluit om op deze locatie een opstelpunt te bouwen te heroverwegen. Het opstelpunt dient immers zo dicht mogelijk bij de stadskern te staan, wat maakt dat enige verstoring van het stadsgezicht niet is te voorkomen. In een afweging van belangen acht ik deze geringe verstoring gerechtvaardigd. </antwoord>
      <antwoord nummer="6">De gemeente Deventer heeft in goed overleg een perceel grond ter beschikking gesteld voor de bouw van dit opstelpunt, wat impliceert dat er op dat moment geen grote bezwaren waren tegen de realisatie op die specifieke locatie. In een lokale krant is het bouwvoornemen gepubliceerd. Toen bleek dat er bij omwonenden belangrijke vragen leefden, is de bouw door mij op vrijwillige basis tijdelijk opgeschort en is een voorlichtingsbijeenkomst belegd. Daar is het belang van dit opstelpunt toegelicht en is uitleg gegeven over de relatie tussen gezondheid en antennemasten. C2000 opstelpunten kunnen overigens zonder bouwvergunning van het college van B&amp;W worden geplaatst. </antwoord>
      <antwoord nummer="7">De keuze van een locatie is maatwerk en hangt af van bij voorbeeld antennemasten in de buurt en de lokale bebouwing. Een strikte eenduidige procedure is daarom niet mogelijk. Wel wordt per geval een afweging gemaakt tussen alle relevante belangen. Een goede ruimtelijke inpassing, maar ook bijvoorbeeld het respecteren van natuurwaarden en eventuele wensen van omwonenden, worden nadrukkelijk in die afweging betrokken. De uiteindelijke doelstelling voor het plaatsen van C2000-masten is en blijft echter een volledige landelijke C2000 dekking te realiseren c.q. die dekking verder te optimaliseren, zodat de hulpdiensten hun werkzaamheden goed kunnen uitvoeren. Soms kan er worden gekozen uit meerdere technisch geschikte locaties. In Deventer echter is er in feite slechts één plaats gevonden waar het opstelpunt buiten het beschermde stadsgezicht kan staan zonder te grote concessies te hoeven doen aan de (netwerk)eisen van een goede radiodekking in de stadskern. De tweede optie lag aan de andere zijde van wijk De Worp, op vergelijkbare afstand van het beschermde stadsgezicht en met een minder goede radiodekking van de stadskern. </antwoord>
      <antwoord nummer="8">Er zijn op dit moment ca. 415 C2000-antennemasten geplaatst. In het kader van verdere optimalisatie is de verwachting dat er in de komende jaren nog masten bijgeplaatst zullen moeten worden. Verder kan het voorkomen dat door wijzigingen in het landschap (bij voorbeeld door bouw van hoge gebouwen) bestaande opstelpunten verplaatst moeten worden om de radiodekking voor de hulpdiensten te kunnen blijven garanderen. Ik kan mij voorstellen dat burgers om welke reden dan ook bedenkingen hebben tegen de plaatsing van masten, maar zoals ik in mijn antwoord op de vorige vraag al aangaf wordt er met grote zorgvuldigheid gewerkt. Ik zie daarom geen reden om de huidige handelwijze te herzien. </antwoord>
      <noten afkomstig="antwoord"/>
   </antwoorden>
</kvr>
