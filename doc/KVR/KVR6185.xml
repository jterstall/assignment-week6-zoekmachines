<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. M. van der Burg (PvdA) over het tekort aan pleeggezinnen. (Ingezonden 24 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6185
</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Pleegkinderen</item>
         <item attribuut="Vindplaats">Kamervragen met antwoord 1997-1998, nr. 438, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">M. M. van der Burg</persoon>
         </item>
         <item attribuut="Datum_reaktie">1997-12-16</item>
         <item attribuut="Datum_indiening">1997-11-24</item>
         <item attribuut="Document-id">KVR6185</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="895" allpagenumbers="895 896" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6185" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="438" onderwerp="" indiendatum="1997-11-24">
         <vrager partij="PvdA" oorsprong="parlement">M. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1997-12-16">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het bericht over een enorm tekort aan pleeggezinnen in de grote steden? <voetnoot nummer="1"/>
      </vraag>
      <vraag nummer="2">Hoeveel kinderen wachten op dit moment op opvang in een (tijdelijk) pleeggezin en hoe lang al? </vraag>
      <vraag nummer="3">Doet zich dit tekort met name voor in de grote steden of ook elders in het land? Zo ja, waar en in welke mate? </vraag>
      <vraag nummer="4">Hebt u inzicht in de oorzaken van dit tekort? </vraag>
      <vraag nummer="5">Verwacht u dat het aantal personen dat zich beschikbaar stelt om kinderen, die thuis in een crisissituatie zitten, (tijdelijk) op te vangen zal toenemen door de verhoogde kostenvergoeding? </vraag>
      <vraag nummer="6">Ziet u andere stimulerende maatregelen om tot een toename te komen, bijvoorbeeld door meer voorlichting en met name begeleiding van de (aspirant)pleegouder(s)? </vraag>
      <noten afkomstig="vraag">
         <noot nummer="1" datum="1997-11-18" bron="Telegraaf">Telegraaf, 18 november 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. Dit bericht is afkomstig van de Voorziening voor Pleegzorg Amsterdam en vraagt aandacht voor een locale behoefte van 40 jongeren. </antwoord>
      <antwoord nummer="2">Het is niet bekend hoe groot de vraag naar pleegzorg precies is. In de pleegzorg bestaat een achterstand ten aanzien van de automatisering van de informatiebronnen en in het aanleveren van gegevens bij de Stichting Registratie Jeugd Voorzieningen (SRJV). Daar worden ondermeer de wachttijden geregistreerd, i.c. de periode tussen aanmelding bij een voorziening en daadwerkelijke start van het aanbod. In de toekomst zullen de Bureaus Jeugdzorg op vier peildata in het jaar het aantal jongeren gaan bepalen dat wacht op een hulpaanbod (wachtlijst). In 1999 zullen bij de SRJV de eerste gegevens van de peilingen beschikbaar zijn over 1998, zodat vanaf dat moment indicaties gegeven kunnen worden over wachttijden en wachtlijsten in de jeugdzorg. De Federatie Pleegzorg heeft ons voor dit moment wel praktijkindicatie kunnen geven. De Federatie meldt dat de voorzieningen voor pleegzorg jaarlijks ruim 5000 keer benaderd worden met de vraag of er een pleeggezin beschikbaar is voor een jeugdige die uit huis wordt geplaatst. Ongeveer de helft van de kinderen kan binnen een maand worden geplaatst. De overigen worden in sommige gevallen elders geplaatst of moeten langer wachten tot een pleeggezin beschikbaar is. </antwoord>
      <antwoord nummer="3 en 4">Het probleem doet zich niet alleen voor in de grote steden doch speelt in het gehele land. Een samenstel van factoren speelt daarbij een rol. Zo is er het algemene probleem van de steeds zwaardere problematiek van de jongeren die opgevangen moeten worden. De vraag naar pleegzorg wordt gedifferentieerder. Er worden derhalve steeds meer eisen gesteld aan (aspirant)pleegouders. In de grote steden spelen een aantal extra problemen een rol, zoals het grote aantal inwonenden van allochtone afkomst en veel eenpersoonsgezinnen die jonger zijn dan 30 jaar of ouder dan 60 jaar. Beide bevolkingsgroepen melden zich niet snel aan als pleegouder. Het grootste probleem is het op peil houden van het beschikbare bestand van pleegadressen. In totaal zijn er ongeveer 6000 pleeggezinnen in Nederland. Een groot deel daarvan is al bezet door een of meer pleegkinderen of heeft een stop ingelast. Om echt goed te functioneren heeft de pleegzorg een groter bestand nodig. De Federatie Pleegzorg en de Nederlandse Vereniging voor Pleeggezinnen signaleert dat bij veel kinderen langdurige onzekerheid blijft bestaan of zij ooit naar hun eigen ouders zullen terugkeren. Pleegouders zien de ondertoezichtstelling als een aanmerkelijke verzwaring van hun taak. Zij wijten dit aan de toepassing van de gewijzigde wetgeving met betrekking tot de ondertoezichtstelling. Naar mijn opvatting is dit een belangrijk aandachtspunt voor de instelling voor gezinsvoogdij die bij de uitvoering van de ondertoezichtstelling een inschatting moet maken van de mogelijkheden van de ouders om hun taak als opvoeder te hernemen. Daarbij dient uiteraard rekening gehouden te worden met de behoeften van het kind. Langdurige onzekerheid vermindert de kansen op een goede hechting. De gezinsvoogdij-instellingen en de voorziening voor pleegzorg dienen de pleegouders die de dagelijkse opvoeding doen, nauw te betrekken bij beslissingen op dit punt. </antwoord>
      <antwoord nummer="5">Nee. De verhoogde onkostenvergoeding zal geen effect hebben op het aantal personen dat zich beschikbaar stelt. het betreft slechts een geringe verhoging die te maken heeft met een prijsbijstelling. </antwoord>
      <antwoord nummer="6">Om de behoefte aan meer pleeggezinnen onder de aandacht van het grote publiek te brengen start in februari 1998 een grote landelijke voorlichtingscampagne, waarbij alle voorzieningen voor pleegzorg samenwerken. Doel van de campagne is om in een jaar tijd 7500 mensen informatie aan te laten vragen over pleegkinderen. Hiervan is de bedoeling dat uiteindelijk 1600 mensen zich daadwerkelijk aanmelden na het eerste campagne jaar. Daarnaast is er de verdere versterking van de kwaliteit van de pleegzorg. Hiervan bent u kortgeleden door ons (DJB/JHV-97.4604 7 november 1997; TK 25 619 nr. 4) op de hoogte gesteld middels de notitie speerpunten verbetering pleegzorg. De notitie geeft de aanpak van de innovatie en kwaliteitsverbetering in de pleegzorg voor de komende jaren op hoofdlijnen aan. Als prioriteit is ondermeer aangegeven het ontwikkelen van een visie op de pleegzorg, de indicatiestelling pleegzorg, registratie, deskundigheidsbevordering en begeleiding van pleegkind, pleegouders en ouders. Ook zal in dit kader aandacht worden besteed aan de problemen met de ondertoezichtstelling. Het project kent een doorlooptijd van drie jaar. Er is voorzien in een stuurgroep waarin in elk geval het IPO, de VOG en de ministeries van VWS en Justitie zitting nemen. De implementatie van de projecten zal uitdrukkelijk aandacht krijgen. </antwoord>
      <noten afkomstig="antwoord"/>
   </antwoorden>
</kvr>
