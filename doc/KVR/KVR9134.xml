<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Knaap (CDA) aan de minister van Defensie over drugssmokkel door mariniers. (Ingezonden 23 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9134
</item>
         <item attribuut="Inhoud">Vragen over aanhoudingen op verdenking van drugssmokkel van Nederlandse mariniers die gelegerd zijn op de Nederlandse Antillen en Aruba.</item>
         <item attribuut="Rubriek">Criminaliteit en openbare orde (Drugsbestrijding) Handel en economie (Douane) Veiligheidsbeleid en defensie (Marine) Veiligheidsbeleid en defensie (Militairen)</item>
         <item attribuut="Trefwoorden">Drugs Marine Militairen</item>
         <item attribuut="Vindplaats">Kamervragen met antwoord 1998-1999, nr. 1164, Tweede Kamer</item>
         <item attribuut="Vraagnr_bij_indiening">2989910180</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Van der Knaap</persoon>
         </item>
         <item attribuut="Datum_reaktie">1999-04-13</item>
         <item attribuut="Datum_indiening">1999-03-23</item>
         <item attribuut="Document-id">KVR9134</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2385" allpagenumbers="2385 2386" vetnummer="2989910180" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9134" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1164" onderwerp="" indiendatum="1999-03-23">
         <vrager partij="CDA" oorsprong="parlement">Van der Knaap</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="1999-04-13">
         <antwoorder functie="minister" ministerie="Defensie">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat er wederom mariniers zijn aangehouden in verband met verdenking van drugssmokkel? <voetnoot nummer="1"/>
      </vraag>
      <vraag nummer="2">Kunt u aangeven of deze drugs-affaire losstaat van de eerdere, waarvan de verdachten onlangs zijn veroordeeld? </vraag>
      <vraag nummer="3">Welke maatregelen hebt u genomen sinds de eerdere affaire om deze delicten te voorkomen? </vraag>
      <vraag nummer="4">Is er in dit geval ook gebruik gemaakt van defensie-materieel om de strafbare feiten te kunnen plegen? </vraag>
      <vraag nummer="5">Zo ja, betekent dit dat de genomen maatregelen (zie vraag 3) niet toereikend zijn gebleken? </vraag>
      <vraag nummer="6">Welke conclusies ten aanzien van de moraal en de cultuur onder de op de Nederlandse Antillen en Aruba gelegerde Nederlandse militairen trekt u uit het feit dat er wederom sprake is van een dergelijk misdrijf? </vraag>
      <vraag nummer="7">Wat denkt u hier concreet aan te gaan doen? </vraag>
      <noten afkomstig="vraag">
         <noot nummer="1" datum="1999-03-23" bron="ANP">ANP, 23 maart 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 4">De minister van Justitie heeft mij meegedeeld dat deze zaak naar voren is gekomen naar aanleiding van het reeds aanhangige onderzoek. In deze fase van het onderzoek kunnen echter over feiten en omstandigheden geen verdere mededelingen worden gedaan. </antwoord>
      <antwoord nummer="3, 5, 6, en 7">Drugs in de krijgsmacht kunnen niet worden getolereerd. Gezien de vereisten die gelden voor de inzetbaarheid van de krijgsmacht, de veiligheid en de geloofwaardigheid is dit uitgangspunt van beleid. Immers in verband met haar operationeel optreden en het gebruik van (zware) wapens en kostbaar materieel onderscheidt de krijgsmacht zich van andere (overheids)diensten en organisaties. Het drugsbeleid is dan ook helder, staat buiten kijf en benut alle thans voorhanden zijnde wettelijke mogelijkheden. Het defensie drugsbeleid heeft primair betrekking op het tegengaan van bezit en gebruik van drugs binnen de krijgsmacht. Vanzelfsprekend kan handel en doorvoer van drugs, door militairen, met militaire middelen evenmin worden getolereerd. Naar aanleiding van de aanhoudingen in juli 1998 is de controle op personen en goederen, die met militair transport vanuit de Nederlandse Antillen of Aruba reizen bij vertrek en aankomst geïntensiveerd. Ook heeft de Bevelhebber der Zeestrijdkrachten de gedragslijn zoals die geldt bij in- en uitvoer van goederen ten behoeve van commandanten uitvoerig onder de aandacht gebracht. Deze gedragslijn wijst op de verantwoordelijkheid van de verzender voor goederen die met Defensie transportmiddelen in overtocht worden vervoerd. Uit deze verantwoordelijkheid vloeit controle op ongeautoriseerd vervoer voort. De commandanten zijn vervolgens in hun hoedanigheid van vervoerder gewezen op hun bevoegdheid voor het houden van steekproefsgewijze controle van de artikelen in overtocht aangeboden en voor het inschakelen van de Koninklijke marechaussee of de douane bij verdenking of constatering van onrechtmatigheden. Daarnaast zijn de commandanten gewezen op de mogelijkheden tot visitatie van de bemanning zoals die in de rechtspositie is opgenomen. Op grond van overleg tussen de Koninklijke marine met de Koninklijke marechausse en met vertegenwoordigers van de douane in Nederland en de Nederlandse Antillen zijn nadere afspraken gemaakt. Deze afspraken behelzen onder meer een verbetering van de meldingsprocedures bij vertrek en aankomst van vlieg- en vaartuigen van de marine en een verscherping van de wijze van optreden in geval van constatering van onrechtmatigheden. Uit de door mij gehanteerde uitgangspunten van beleid, de (rechtspositionele) maatregelen die voorhanden zijn en de nu weer aangescherpte controle moge blijken dat ik er alles aan zal doen bezit, gebruik en handel in drugs uit de krijgsmacht te bannen. Vanwege het feit dat het strafrechtelijk onderzoek nog loopt, acht ik conclusies ten aanzien van de moraal en cultuur vooralsnog prematuur. </antwoord>
      <noten afkomstig="antwoord"/>
   </antwoorden>
</kvr>
