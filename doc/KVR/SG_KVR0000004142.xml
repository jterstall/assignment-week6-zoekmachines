<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="1">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">sgd:mpeg21:19931994:0001631</item>
         <item attribuut="identifier">http://resolver.kb.nl/resolve?urn=sgd:mpeg21:19931994:0001631&amp;role=xml</item>
         <item attribuut="Permalink">http://resolver.kb.nl/resolve?urn=sgd:mpeg21:19931994:0001631</item>
         <item attribuut="Document-id">0000004142</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1993-1994 nummer 417</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van de leden Kalsbeek en Stoffelen (beiden PvdA) over mogelijke inbraak van politie-agenten bij verdachten.</item>
         <item attribuut="titel">Aanhangsel Tweede Kamer 1993-1994 nummer 417</item>
         <item attribuut="Jaargang">1993_1994</item>
         <item attribuut="Vraagnummer">417</item>
         <item attribuut="Indiener">
            <persoon partij="PvdA">Kalsbeek</persoon>
            <persoon partij="PvdA">Stoffelen</persoon>
         </item>
         <item attribuut="Datum_indiening">1994-03-28</item>
         <item attribuut="Beantwoorder">
            <persoon>Van Thijn</persoon>
         </item>
         <item attribuut="Datum_reaktie">1994-04-05</item>
         <item attribuut="Beginpagina">847</item>
         <item attribuut="Eindpagina">848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1993-1994" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="847" allpagenumbers="847" vetnummer="" code="" lopendefooter="Tweede Kamer, vergaderjaar 1993-1994, Aanhangsel" filenaam="" issn-nummer="ISSN 0921 7398" uitgever="'s Gravenhage 1994"/>
      <vraagdata vraagnummer="417" onderwerp="mogelijke inbraak van politie-agenten bij verdachten." indiendatum="1994-03-28">
         <vrager partij="PvdA" oorsprong="parlement">Kalsbeek</vrager>
         <vrager partij="PvdA" oorsprong="parlement">Stoffelen</vrager>
         <vraagt-aan/>
      </vraagdata>
      <antwoorddata antwoorddatum="1994-04-5">
         <antwoorder functie="minister" ministerie="Justitie a.i.">Van Thijn</antwoorder>
         <mede-antwoorder/>
      </antwoorddata>
   </meta>
   <vragen aantal="1">
      <vraag nummer="1">Hebt u kennis genomen van de berichten  over het inbreken van politie-agenten bij verdachten? Wilt u de Kamer uiterlijk woensdag 30 maart volledig en schriftelijk informeren over de gang van zaken? </vraag>
      <noten afkomstig="vraag">
         <noot nummer="1"/>
         <noot nummer="1" datum="1994-03-25" bron=" NRC-Handelsblad"> NRC-Handelsblad, 25 maart 1994</noot>
      </noten>
   </vragen>
   <antwoorden aantal="1">
      <antwoord nummer="1" voetnoot="1">Ja. Naar aanleiding van de gestelde vragen heb ik de procureurs-generaal om inlichtingen gevraagd. Uit de aan mij verstrekte informatie blijkt niet dat de politie regelmatig op onrechtmatige wijze woningen binnentreedt. Mij is één geval gemeld waarbij de politie de woning van een verdachte heeft doorzocht, zonder aan de daarvoor geldende wettelijke vereisten te hebben voldaan. De politie heeft het openbaar ministerie achteraf toestemming tot het doen van huiszoeking gevraagd. Terecht heeft het openbaar ministerie dit geweigerd. Voorts blijkt niet uit de ambtsberichten dat de politie in het kader van de opsporing van strafbare feiten inbreekt in woningen of bedrijven om afluisterapparatuur te plaatsen. Een dergelijke handelwijze zou ook een inbreuk vormen op de persoonlijke levenssfeer en ingevolge artikel 10 van de Grondwet, bij ontbreken van een wettelijke grondslag, niet geoorloofd zijn. Ik wijs in dit verband op het onlangs door de Tweede Kamer aanvaarde wetsvoorstel tot wijziging van het Wetboek van Strafvordering in verband met de regeling van het opnemen van gesprekken met een technisch hulpmiddel dat een dergelijke maatregel met rechterlijke machtiging in specifieke situaties mogelijk maakt <voetnoot nummer="1"/>. Wel is mij uit de ambtsberichten gebleken dat er door de politie in bijzondere gevallen «inkijkoperaties» worden verricht in opslagplaatsen (schuren, loodsen, garageboxen en dergelijke). De bevoegdheid hiertoe berust naar het oordeel van het openbaar ministerie op een aantal bijzondere wetten, zoals de Opiumwet. Deze wetten geven opsporingsambtenaren de bevoegdheid plaatsen te betreden. Onder plaatsen wordt mede verstaan loodsen, schuren en dergelijke. Met die politieoptreden wordt voorkomen dat bij de bestrijding van de zware georganiseerde criminaliteit opsporingsonderzoeken die tot doel hebben de gehele criminele organisatie te ontmantelen, stuklopen omdat verdachten voortijdig van het onderzoek op de hoogte raken. In dat kader kan het wenselijk zijn dat binnengekomen informatie wordt geverifieerd, alvorens tot verder onderzoek wordt overgegaan. In voorkomende gevallen geeft het openbaar ministerie vooraf toestemming en wordt getoetst of aan de eis van proportionaliteit en subsidiariteit is voldaan. Zoals uit het voorgaande blijkt, komt uit de ambtsberichten naar voren dat deze wijze van optreden toelaatbaar wordt geacht op grond van enkele bijzondere binnentredingsbepalingen, zoals artikel 9 van de Opiumwet. Voorts blijkt het openbaar ministerie slechts over te gaan tot het verlenen van toestemming, indien het achterwege laten ervan grote risico's met zich meebrengt voor het opsporingsbelang. Naar verwachting zal de Hoge Raad zich op korte termijn uitspreken over de toelaatbaarheid van deze wijze van optreden door de politie. De procureur-generaal bij de Hoge Raad is in zijn conclusie van 15 februari 1994 (nummer 96.871) van mening dat in de aan het oordeel van de Hoge Raad onderworpen zaak geen sprake is van onrechtmatig handelen van de politie. In overleg met het openbaar ministerie zal ik bezien of het huidige wettelijke instrumentarium moet worden aangepast dan wel andere maatregelen noodzakelijk zijn, </antwoord>
      <noten afkomstig="antwoord"/>
   </antwoorden>
</kvr>
