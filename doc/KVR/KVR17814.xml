<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blok (VVD) aan de minister van Economische Zaken over concurrentieverhoudingen in de telecomsector. (Ingezonden 28 april 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17814
</item>
         <item attribuut="Inhoud">Indiener informeert naar het conflict over tarieven tussen UPC en Digitenne en naar het oordeel van OPTA dat er een verstoring van concurrentie plaats vindt als de overheid alleen glasvezeltechnologie gaat stimuleren.</item>
         <item attribuut="Rubriek">Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Mededinging Telecommunicatie</item>
         <item attribuut="Vindplaats">Kamervragen met antwoord 2002-2003, nr. 1312, Tweede Kamer</item>
         <item attribuut="Vraagnr_bij_indiening">2020310880</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Blok</persoon>
         </item>
         <item attribuut="Datum_reaktie">2003-05-22</item>
         <item attribuut="Datum_indiening">2003-04-28</item>
         <item attribuut="Document-id">KVR17814</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2737" allpagenumbers="2737 2738" vetnummer="2020310880" code="0203tkkvr1312" lopendefooter="Tweede Kamer, vergaderjaar 2002–2003, Aanhangsel" filenaam="KVR17815" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1312" onderwerp="" indiendatum="2003-04-28">
         <vrager partij="VVD" oorsprong="parlement">Blok</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-05-22">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht dat kabelexploitant UPC aan Digitenne opheldering vraagt over de lage tarieven van Digitenne en daarbij de vraag stelt of er sprake is van eerlijke concurrentie? <voetnoot nummer="1"/>
      </vraag>
      <vraag nummer="2">Kunt u inzicht geven in de (financiële en faciliterende) betrokkenheid van de overheid zowel direct als indirect (b.v. via een aandeelhouderschap) bij Digitenne? </vraag>
      <vraag nummer="3">Kunt u een overzicht geven van de tarieven per kabelexploitant in de gemeenten waar Digitenne start en aangeven of de hoogte hiervan wordt bepaald door een specifiek gemeentelijk kabelcontract? Hoe beoordeelt u deze resultaten? </vraag>
      <vraag nummer="4">Hoe beoordeelt u in het algemeen de positie en rol van de lokale overheden bij de concurrentie op de telecommunicatiemarkt, dit mede tegen de achtergrond van de kabelcontracten en financiële ondersteuning (zoals in Rotterdam) van concurrerende glasvezelinitiatieven? Is dit in strijd met het beleidsuitgangspunt van «concurrentie tussen infrastructuren»? Zo neen, waarom niet? </vraag>
      <vraag nummer="5" voetnoot="2">Onderschrijft u de stelling van OPTA dat er een verstoring van concurrentie plaatsvindt als de overheid alleen glasvezeltechnologie gaat stimuleren? <voetnoot nummer="2"/>
      </vraag>
      <vraag nummer="6">Kunt u in dat kader, ook tegen de achtergrond van eerlijke concurrentieverhoudingen, uw oordeel geven over het Amsterdamse rapport Andriessen «Slagkracht door glas» waarin wordt gepleit dat het door de gemeente financieel te ondersteunen glasvezelinitiatief ertoe moet leiden dat er één telecomaansluitnet ontstaat? </vraag>
      <vraag nummer="7">Acht u het gewenst (aanvullende) maatregelen te treffen om te garanderen dat de eerlijke concurrentie op de telecommunicatiemarkt ook bij genoemde initiatieven is gewaarborgd? Zo ja, welke? </vraag>
      <noten afkomstig="vraag">
         <noot nummer="1" datum="2003-04-10" bron=", Het Parool" titel="UPC dreigt Digitenne met rechter">«UPC dreigt Digitenne met rechter», Het Parool, 10 april 2003</noot>
         <noot nummer="2">OPTA Connecties, nr. 4 juni 2002, pg. 3, Breedband: Markt of overheid?</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Digitenne is een joint venture van drie partijen: het NOB (Nederlands Omroep Bedrijf), KPN en Nozema. Verder heeft een samenwerkingsverband van omroepbedrijven een belang in Digitenne genomen van 10 procent. Digitenne heeft als enig bedrijf een aanvraag ingediend voor een vergunning om in Nederland commerciële terrestrische digitale televisie te gaan exploiteren. Op 31 januari 2002 is de vergunning door de staatssecretaris van Verkeer en Waterstaat aan Digitenne Holding B.V. verstrekt. Met medeweten en goedvinden van de aandeelhouders van Nozema (overheid 59%, NOS 40% en Radio Nederland Wereldomroep 1%) heeft de Raad van Beheer van Nozema besloten om in Digitenne Holding B.V. te participeren en samen met de andere aandeelhouders financiële middelen ter beschikking te stellen voor de noodzakelijke investeringen in infrastructuur, personele kosten en andere kosten voor de start van Digitenne. </antwoord>
      <antwoord nummer="3">Ik beschik niet over een overzicht van gemeenten die met kabelexploitanten overeenkomsten hebben. Over de inhoud van eventuele overeenkomsten is mij daarom niets bekend. Voor zover thans gegevens beschikbaar zijn over tarieven geven die een gevarieerd beeld. Uit onderzoek van TNO-STB blijkt dat in 2001 het gemiddelde abonnementstarief voor het standaardpakket 10,32 per maand was, bij een gemiddelde omvang van 32 televisieprogramma’s (en 34 radioprogramma’s). Dat is gemiddeld 0,32 per televisieprogramma per maand. De verschillen tussen gemeenten zijn aanzienlijk, waarbij de omvang en inhoud van het standaardpakket varieert. Ter illustratie van die verschillen het volgende. In Gouda betaalden abonnees in 2001 7,18 per maand voor een standaardpakket van 42 televisieprogramma’s en in Waalre 10,62 voor 29 televisieprogramma’s. Per televisieprogramma bedroeg het tarief in Gouda derhalve ca. 0,17 per maand en in Waalre bijna 0,37. Digitenne biedt voor 8,95 een pakket aan van 25 televisieprogramma’s (en 16 radioprogramma’s). Dat is per televisieprogramma een bedrag van bijna 0,36 per maand. OPTA en Nma zien toe op het handhaven van eerlijke concurrentie. </antwoord>
      <antwoord nummer="4" voetnoot="1">Het kabinetsstandpunt is neergelegd in een brief van 10 januari 2003 <voetnoot nummer="1"/>. Ik ben van oordeel dat gemeenten een nuttige, stimulerende rol kunnen spelen bij de aanleg en ontwikkeling van breedband, bijvoorbeeld door de bundeling van de vraag, de ordening van initiatieven in de wijken en het realiseren van netwerkverbindingen voor publieke diensten. In geval de markt niet tot betaalbare ontsluiting kan komen, kan een financiële betrokkenheid nuttig zijn, doch zou deze beperkt moeten blijven tot een minderheidsaandeel in de noodzakelijke investeringen. Dit is denkbaar in gebieden met een geringe bevolkingsdichtheid en bij innovatieve experimenteeromgevingen die bij gebrek aan schaalgrootte onrendabel zouden zijn. Waar gemeenten ter bevordering van een vlotte uitrol van breedband voor alle burgers en bedrijven financieel willen participeren in de aanleg van breedbandnetwerken doet zich mogelijk de vraag voor of er sprake is van marktverstoring. Er mag in ieder geval geen inbreuk worden gemaakt op de Europese regels inzake staatssteun. Voor zover mogelijk dient het initiatief bij marktpartijen te liggen, waarbij de overheid volstaat met een faciliterende en stimulerende rol. Daarbij is van belang dat steeds wordt gekozen voor open, transparante, non-discriminatoire procedures (aanbesteding) waardoor alle geïnteresseerde marktpartijen gelijke kansen krijgen. De exploitatie moet worden overgelaten aan de markt. Bij inachtneming van bovengenoemde (wettelijke) randvoorwaarden zal overheidsbetrokkenheid bij glasvezelinitiatieven niet leiden tot marktverstoring. Dat betekent overigens niet dat deze initiatieven geen invloed kunnen hebben op de marktpositie van bestaande netwerken. Deze effecten kunnen dan echter niet worden aangemerkt als marktverstoring. Indien bij de verkoop van kabelbedrijven door gemeenten met kabelbedrijven aanvullende voorwaarden zijn overeengekomen omtrent toegelaten prijsstijgingen, inhoud en omvang van het standaardpakket, zijn kabelexploitanten uiteraard gebonden aan de contracten die zij zijn aangegaan. Voor zover contractuele bepalingen in strijd zouden zijn of komen met (nieuwe) wettelijke bepalingen, zullen de contracten moeten worden aangepast. </antwoord>
      <antwoord nummer="5">De rijksoverheid stimuleert technologieonafhankelijk. Voor zover (lagere) overheden marktinitiatieven ontplooien zullen de in het antwoord op vraag 4 genoemde (wettelijke) randvoorwaarden in acht moeten worden genomen. </antwoord>
      <antwoord nummer="6">Vanwege de hoge aanvangsinvesteringen en de naar verwachting lange terugverdientermijnen van deze investeringen, alsmede de minimale schaalgrootte is te verwachten dat slechts een zeer beperkt aantal aanbieders van (vaste) infrastructuur winstgevend naast elkaar zullen kunnen opereren. Belangrijk is daarom dat de desbetreffende gemeenten, indien de concurrentie tussen infrastructuren slechts beperkt is, in ieder geval de openheid van het netwerk waarborgen, zodat in ieder geval concurrentie op de infrastructuur tot stand kan komen. Indien het gemeentelijk beleid erop gericht zou zijn om één aansluitnet te realiseren, waarbij de belangen van bestaande marktpartijen door maatregelen van de gemeente geschaad zouden worden, kan ik een dergelijk pleidooi niet onderschrijven. Indien de marktontwikkeling ertoe leidt dat er één (tele)communicatie-aansluitnet ontstaat is dat onvermijdelijk. Wet- en regelgeving gecombineerd met effectief toezicht zal er dan zorg voor moeten dragen dat toegang tot dat netwerk wordt gerealiseerd, zodat in ieder geval voldoende concurrentie op deze infrastructuur tot stand kan komen. </antwoord>
      <antwoord nummer="7" voetnoot="2">De regelgeving omtrent aanbesteding en staatssteun, de Mededingingswet en het wetsvoorstel tot wijziging van de Telecommunicatiewet <voetnoot nummer="2"/>bieden voldoende waarborgen voor eerlijke concurrentie. Een volgend kabinet zou, bijvoorbeeld door middel van de ontwikkeling van richtsnoeren, bovengenoemde (wettelijke) randvoorwaarden nader kunnen toelichten en uitwerken, zodat de betrokken overheden daar beter rekening mee kunnen houden. </antwoord>
      <noten afkomstig="antwoord">
         <noot nummer="1">Kamerstukken II 2002/03, 26 643, nr. 38</noot>
         <noot nummer="2">Kamerstukken II 2002/03, 28 851, nrs. 1–2</noot>
      </noten>
   </antwoorden>
</kvr>
