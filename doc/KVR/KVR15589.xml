<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Vries en Voûte-Droste (beiden VVD) aan de minister van Financiën over de meldingsplicht voor financieringsmaatschappijen aan De Nederlandsche Bank. (Ingezonden 19 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15589
</item>
         <item attribuut="Inhoud">Vragen over de meldingsplicht voor financieringsmaatschappijen aan De Nederlandsche Bank na aanscherping van de Wet toezicht kredietwezen en de verwarring die bij het Midden- en Kleinbedrijf is ontstaan over de precieze definitie van "financieringsmaatschappij".</item>
         <item attribuut="Rubriek">Bedrijfsleven en industrie (Bank- en verzekeringswezen) Bedrijfsleven en industrie (Midden- en kleinbedrijf)</item>
         <item attribuut="Trefwoorden">De Nederlandsche Bank Midden- en kleinbedrijf</item>
         <item attribuut="Vindplaats">Kamervragen met antwoord 2001-2002, nr. 1080, Tweede Kamer</item>
         <item attribuut="Vraagnr_bij_indiening">2010208020</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">De Vries</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">2002-05-01</item>
         <item attribuut="Datum_indiening">2002-03-19</item>
         <item attribuut="Document-id">KVR15589</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2281" allpagenumbers="2281 2282" vetnummer="2010208020" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15589" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1080" onderwerp="" indiendatum="2002-03-19">
         <vrager partij="VVD" oorsprong="parlement">De Vries</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="1 mei 2002) Zie ook Aanhangsel Handelingen nr. 994, vergaderjaar 2001–2002">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat als gevolg van de aanscherping van de uitvoeringsregels van de Wet toezicht kredietwezen 1992 – welke maatregelen zijn genomen n.a.v. de gebeurtenissen van 11 september 2001 in de Verenigde Staten – grote verwarring is ontstaan over het toepassingsbereik van deze wet? </vraag>
      <vraag nummer="2">Is het waar dat De Nederlandsche Bank (DNB) het begrip «financieringsmaatschappij» zodanig uitlegt dat het in- en uitlenen van geld reeds voldoende is om als financieringsmaatschappij te worden gekwalificeerd? Is het waar dat zeer veel vennootschappen binnen het Midden- en Kleinbedrijf (MKB) aan deze uitleg voldoen en dat dit bij telefonisch contact met DNB ook wordt bevestigd? </vraag>
      <vraag nummer="3">Bent u ervan op de hoogte dat in het Nederlandse MKB veelvuldig wordt gewerkt met een holdingstructuur? </vraag>
      <vraag nummer="4">Is het waar dat als een MKB-ondernemer b.v. geld van een bank leent en dat via zijn holding aan zijn werkmaatschappij doorleent, er al sprake is van meldingsplicht? </vraag>
      <vraag nummer="5">Kunt u meer duidelijkheid geven over de definitie van een financieringsmaatschappij, zodat daarover in het MKB geen verwarring meer is? </vraag>
      <vraag nummer="6">Is het waar dat ná de melding ook door de bestuurders van de financieringsmaatschappij een verklaring moet worden afgelegd over de betrouwbaarheid van bestuurders, medebeleidsbepalers, commissarissen en alle kwalificerende aandeelhouders om als financieringsmaatschappij een vrijstelling te verkrijgen? </vraag>
      <vraag nummer="7">Is het waar dat de voorgestelde meldingsplicht een administratieve lastendruk met zich meebrengt voor het MKB? Zo ja, ziet u mogelijkheden om dit te voorkomen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De aanscherping van de Regeling tot uitvoering van artikel 1, derde lid, van de Wtk 1992 (de Uitvoeringsregeling), die integriteitseisen oplegt aan van de Wtk 1992 vrijgestelde ondernemingen of instellingen, heeft niet geleid tot een verandering van het toepassingsbereik van de Wtk 1992. Desalniettemin is bij het MKB verwarring ontstaan over het toepassingsbereik van de Wtk 1992, hetgeen mij bekend is. </antwoord>
      <antwoord nummer="3">Ja. </antwoord>
      <antwoord nummer="2, 4 en 5">DNB legt het begrip «financieringsmaatschappij» beperkter uit. Ten aanzien van ondernemingen of instellingen die voldoen aan de definitie van kredietinstelling (artikel 1, eerste lid, van de Wtk 1992) kan op grond van artikel 1, derde lid, van de Wtk 1992 worden bepaald dat zij niet worden beschouwd als kredietinstelling, indien het karakter van hun bedrijf dat rechtvaardigt en zij activiteiten verrichten waarbij de belangen die de Wtk 1992 beoogt te beschermen niet in gevaar komen. In dat geval vallen zij niet onder de Wtk 1992 (en is geen bankvergunning vereist), maar onder de Uitvoeringsregeling. Dit geldt onder andere voor groepsmaatschappijen van grote internationale concerns die binnen concernverband de financieringsstromen verzorgen, de zogenaamde financieringsmaatschappijen. In de Uitvoeringsregeling is dan ook bepaald dat financieringsmaatschappijen niet worden beschouwd als kredietinstelling. Om te kwalificeren als kredietinstelling (en dus ook als financieringsmaatschappij) dient een onderneming of instelling haar bedrijf te maken van het ter beschikking krijgen van opvorderbare gelden en het voor eigen rekening verrichten van kredietuitzettingen of beleggingen. Indien een onderneming of instelling niet haar bedrijf maakt van genoemde activiteiten dan kwalificeert zij niet als kredietinstelling in de zin van artikel 1, eerste lid, van de Wtk 1992. In dat geval wordt aan de toepasselijkheid van de Uitvoeringsregeling niet meer toegekomen. Een onderneming of instelling wordt geacht haar bedrijf te maken van het aantrekken en uitzetten van opvorderbare gelden, indien zij deze activiteit niet uitsluitend ter ondersteuning van de hoofdactiviteiten verricht. Bij ondersteuning kan gedacht worden aan het kasbeheer door een industriële onderneming uitsluitend ter financiering van de industriële activiteiten. Ook een holding die opvorderbare gelden aantrekt en uitzet uitsluitend ten behoeve van de financiering van de werkmaatschappijen en dit doet ter ondersteuning van de eigenlijke hoofdactiviteiten (andere dan financieringsactiviteiten) wordt niet geacht haar bedrijf te maken van het ter beschikking krijgen van opvorderbare gelden en het voor eigen rekening verrichten van kredietuitzettingen of beleggingen. Hierdoor kwalificeert de holding niet als kredietinstelling en valt zij niet onder de reikwijdte van artikel 1, eerste lid, van de Wtk 1992. Dit betekent dat de Uitvoeringsregeling, en dus ook de meldingsplicht niet van toepassing is. </antwoord>
      <antwoord nummer="6">Zoals de Uitvoeringsregeling thans luidt, dient inderdaad aan deze verplichting te worden voldaan door financieringsmaatschappijen. Deze verplichting is echter niet van toepassing op de holding die niet haar bedrijf maakt van het verkrijgen van opvorderbare gelden en het uitzetten van die gelden. Die holding kwalificeert immers niet als kredietinstelling. </antwoord>
      <antwoord nummer="7">Aangezien het niet aannemelijk is dat veel ondernemingen in het MKB kwalificeren als kredietinstelling in de zin van artikel 1, eerste lid, van de Wtk 1992, zullen de Uitvoeringsregeling en de daarin opgenomen verplichtingen in veel gevallen ook niet van toepassing zijn. Van een substantiële toename van de administratieve lastendruk kan dan ook geen sprake zijn. </antwoord>
      <noten afkomstig="antwoord"/>
   </antwoorden>
</kvr>
