<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de ministers van Sociale Zaken en Werkgelegenheid en voor Grote Steden- en Integratiebeleid over het werken van buitenlanders in Nederland. (Ingezonden 16 april 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15795
</item>
         <item attribuut="Inhoud">Vragen, naar aanleiding van een recent onderzoek van de Bertelsmann-Stichting (Duitsland), over de geringe participatie van buitenlanders op de Nederlandse arbeidsmarkt.</item>
         <item attribuut="Rubriek">Arbeid (Arbeidsmarkt) Welzijn (Vreemdelingen en asielzoekers)</item>
         <item attribuut="Trefwoorden">Arbeidsmarkt Buitenlandse werknemers Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1259, Tweede Kamer</item>
         <item attribuut="Vraagnr_bij_indiening">2010209180</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-06-12</item>
         <item attribuut="Datum_indiening">2002-04-16</item>
         <item attribuut="Document-id">KVR15795</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2659" allpagenumbers="2659 2660 2661" vetnummer="2010209180" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15795" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1259" onderwerp="" indiendatum="2002-04-16">
         <vrager partij="PvdA" oorsprong="parlement">Bussemaker</vrager>
         <vraagt-aan>de ministers van Sociale Zaken en Werkgelegenheid en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="12 juni 2002), zie ook Aanhangsel Handelingen nr. 1101, vergaderjaar 2001–2002">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de uitkomsten van het onderzoek dat de Duitse Bertelsmann-stichting heeft gedaan en van de conclusie dat in geen enkel EU-land zo weinig buitenlanders werken als in Nederland? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich het antwoord op eerdere vragen over het OESO-rapport over allochtonen op de arbeidsmarkt, waaruit bleek dat de positie van allochtonen op de Nederlandse arbeidsmarkt relatief ongunstig was? <voetnoot nummer="2"/>Hoe verklaart u dat nu ook het Duitse onderzoek tot de conclusie komt dat de integratie van migranten op de arbeidsmarkt achterloopt bij andere EU-landen? </vraag>
      <vraag nummer="3">Deelt u de conclusie dat gebrek aan opleiding en onderwijs de hoofdoorzaak is van het feit dat slechts 34% van de mensen met een paspoort van buiten de EU in Nederland werk heeft, tegenover 72% van de mensen met een Nederlands paspoort? </vraag>
      <vraag nummer="4">Hoe beoordeelt u de conclusie dat Nederland slecht scoort op arbeidsparticipatie, met de opmerking dat Nederland op andere onderdelen van integratie wel successen boekt? </vraag>
      <vraag nummer="5">Op welke wijze gaat u belemmeringen voor met name Turkse en Marokkaanse vrouwen om deel te nemen aan onderwijs en arbeid wegnemen? Kan de Kamer de kabinetsreactie op het AVEM-rapport nog voor het verkiezingsreces verwachten? </vraag>
      <vraag nummer="6">Wordt er in Nederland gebruik gemaakt van methodes die in andere (EU) landen succescol blijken op het terrein van integratie en opleiding, bijvoorbeeld in Groot-Brittannië? En worden deze «best practices» ook benut in Nederland? Op welke wijze vindt uitwisseling plaats van ervaringen en «best practices» tussen EU-landen, anders dan via de werkgelegenheidsrichtsnoeren? </vraag>
      <vraag nummer="7">Bent u bereid met een integrale kabinetsreactie te komen op het onderzoek van de Duitse Bertelsmann-stichting? </vraag>
      <noten afkomstig="vraag">
         <noot nummer="1" datum="2002-04-8" bron="Trouw, " titel="Integratie op arbeidsmarkt faalt, nergens werken zo weinig buitenlanders als in Nederland">Trouw, «Integratie op arbeidsmarkt faalt, nergens werken zo weinig buitenlanders als in Nederland», 8 april 2002</noot>
         <noot nummer="2" documenttype="Kamervragen" documentnummer="804" documentjaargang="2000-2001">Aanhangsel Handelingen, nr. 804, vergaderjaar 2000–2001, antwoord op vraag 4.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Uit het Duitse onderzoek kan niet geconcludeerd worden dat de integratie van etnische minderheden op de arbeidsmarkt in het algemeen in Nederland achterloopt bij andere EU-landen. Zowel uit het OESO-rapport als uit het Duitse onderzoek blijkt dat de werkgelegenheidssituatie in Nederland vergeleken met andere landen niet alleen voor autochtonen maar ook voor etnische minderheden gunstig is. Uit het Duitse onderzoek blijkt dat de werkloosheidspercentage onder de niet-EU-burgers in de EU-landen gemiddeld 19,4% is en in Nederland 18,5% (Eurostat, 1999). Uit het rapport blijkt dus niet dat de werkloosheid van etnische minderheden in Nederland hoog is vergeleken met het gemiddelde in de EU. Wel blijkt uit het Duitse onderzoek (Bron: Eurostat, 1999) dat het verschil tussen de werkloosheid onder etnische minderheden en autochtone Nederlands het hoogst is van alle EU-landen (zoals het Trouw-artikel ook meldt), echter de reden daarvoor is niet dat de werkloosheid onder etnische minderheden in vergelijking met andere Europese landen zo hoog is, maar dat de werkloosheid onder autochtonen zo laag is. Zowel uit het OESO-rapport als uit het Duitse onderzoek blijkt dat etnische minderheden ten opzichte van autochtone Nederlanders een achterstand hebben op de arbeidsmarkt. De daling van werkloosheid in de afgelopen jaren heeft ertoe geleid dat het huidige werklozenbestand relatief veel mensen met meervoudige problemen bevat. Het gaat met name om mensen uit etnische minderheden die vaak een gebrek aan taalvaardigheid hebben, een laag opleidingsniveau en (erkende) beroepskwalificatie ontberen. Toch is de arbeidsmarktpositie van leden van etnische minderheden in de afgelopen jaren aanmerkelijk vooruitgegaan. Het verschil in werkloosheid tussen autochtone Nederlanders en etnische minderheden is in vier jaar tijd gehalveerd. Naast het feit dat de werkgelegenheidskansen de afgelopen jaren zeer goed waren, is er specifiek beleid geformuleerd om de werkloosheid onder etnische minderheden omlaag te brengen. Dit beleid is succesvol geweest, de arbeidsmarktpositie van etnische minderheden is de laatste jaren sterk verbeterd: in 1994 bedroeg de werkloosheid 26%, in 2000 10% (CBS, Enquête Beroepsbevolking). </antwoord>
      <antwoord nummer="3">Het gemiddeld lagere opleidingsniveau van etnische minderheden en onvoldoende beheersing van de Nederlandse taal spelen een belangrijke belemmerende rol bij toetreding tot de arbeidsmarkt. </antwoord>
      <antwoord nummer="4">De arbeidsmarktpositie van etnische minderheden is de laatste jaren sterk verbeterd. De arbeidsparticipatie van etnische minderheden is gestegen van 36% in 1996 naar 48% in 2000. Uit het Duitse onderzoek blijkt dat het gemiddelde percentage arbeidsdeelname van etnische minderheden in EU-landen 49% is (Gegevens over 1999). Netto arbeidsmarktparticipatie in Nederland tussen 1996 en 2000 1996 1997 1998 1999 2000 autochtonen 61% 62% 64% 65% 65% etnische minderheden 39% 42% 44% 45% 48% CBS, Enquête Beroepsbevolking Uit deze gegevens blijkt dat Nederland ten aanzien van de arbeidsparticipatie van etnische minderheden ook belangrijke successen heeft geboekt. Om de behaalde winst vast te houden en de werkloosheid beter terug te dringen blijft specifieke aandacht nodig. In de Nota Integratie in het Perspectief van Immigratie heeft het kabinet aangegeven dat een terugblik op de bereikte resultaten duidelijk maakt dat in Nederland op de terreinen van onderwijs en arbeidsmarkt belangrijke verbeteringen zijn waar te nemen. </antwoord>
      <antwoord nummer="5" voetnoot="1">Op vrijdag 17 mei 2002 hebben de staatssecretaris van SZW en de Minister voor Grote Steden- en integratiebeleid, mede namens de staatssecretarissen van OC&amp;W en VWS, de kabinetsreactie op het advies van de commissie AVEM naar de Eerste en Tweede Kamer gestuurd <voetnoot nummer="1"/>. Er zijn veel activiteiten in gang gezet om de arbeidsparticipatie en de maatschappelijke participatie van vrouwen uit etnische minderheidsgroepen, zowel direct als indirect, te bevorderen. In het kader van het succesvolle MKB-convenant waren eind 2001 ruim 30.000 etnische minderheden bemiddeld naar een baan waarvan bijna 12.000 vrouwen. Daarnaast worden er in het kader van het Raamconvenant Grote Ondernemingen ook afspraken gemaakt over intercultureel personeelsbeleid en specifieke afspraken gemaakt om meer vrouwen uit etnische minderheidsgroepen in betaalde arbeid te laten participeren. De algemene lijn van het kabinet is om in het huidige beleid en in de lopende trajecten (waar nodig en mogelijk) speciale aandacht te besteden aan de specifieke kenmerken en behoeften van vrouwen uit etnische minderheidsgroepen. Er zal een aantal maatregelen worden genomen om de belemmeringen voor vrouwen uit etnische minderheidsgroepen weg te nemen, het bereik van deze groep vrouwen te verbeteren en om regie te voeren op initiatieven, projecten en trajecten ten behoeve van vrouwen uit etnische minderheidsgroepen (en deze te monitoren en te evalueren). In de kabinetsreactie wordt geadviseerd voor de regiefunctie een tijdelijke stuurgroep te installeren met als functie het zorgdragen voor de actiepunten en het monitoren ervan. De stuurgroep zal bestaan uit vertegenwoordigers van de ministeries van SZW, VWS, OCW en BZK en van de VNG, de grote steden, de CWI, werkgevers- en brancheorganisaties, koepel- en zelforganisaties van etnische minderheden (onder meer het Landelijk Overleg Minderheden (LOM), Overlegkader Vrouwen uit Minderheden (OVM)) en Projectbureau Dagindeling. </antwoord>
      <antwoord nummer="6" voetnoot="2">In het kader van de Raad van Europa en de Europese Unie vindt afstemming en uitwisseling plaats. Ter introductie van twee open coördinatiemethoden heeft de Commissie van de Europese Unie twee mededelingen uitgebracht, een over gemeenschappelijk asielbeleid (COM (2000) 755, 22 november 2000) en een over gemeenschappelijk immigratiebeleid (COM (2001) 387, 11 juli 2001). Deze open coördinatiemethoden bevatten richtsnoeren over integratie. Doel van de open coördinatiemethoden is onder meer coördinatie van nationaal beleid, uitwisseling van bestpractices en evaluatie van beleidsresultaten. Het kabinet heeft met beide open coördinatiemethoden ingestemd <voetnoot nummer="2"/>. Binnen het European Committee on Migration (CDMG) van de Raad van Europa vindt afstemming plaats van het integratiebeleid. Men is op weg naar een communautair integratiebeleid. Nederland participeert in een werkgroep van experts binnen de CDMG. Nederland is, samen met Noorwegen, gevraagd op een bijeenkomst in oktober 2002 het Nederlandse integratiebeleid uit te dragen. Nederlandse loopt voorop als het gaat om de verplichte inburgering voor nieuwkomers en het oudkomersbeleid in combinatie met duale trajecten. </antwoord>
      <antwoord nummer="7">Gezien de beantwoording van de vragen, is een integrale kabinetsreactie op het onderzoek van de Duitse Bertelmann-stichting mijns inziens niet nodig. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 223" documentnummer="23">Kamerstuk 27 223, nr. 23</noot>
         <noot nummer="2" documenttype="Kamerstuk" kamerstuk-id="22 112, nrs. 212 (immigratie) en 229 (asiel)">Kamerstuk 22 112, nrs. 212 (immigratie) en 229 (asiel)</noot>
      </noten>
   </antwoorden>
</kvr>
