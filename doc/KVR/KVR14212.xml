<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over het schorsen van vergunningen voor gentechproefvelden. (Ingezonden 22 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14212
</item>
         <item attribuut="Inhoud">Vragen naar aanleiding van een artikel in het Algemeen Dagblad van 19 juni 2001 dat minister Pronk (VROM) enkele van de aan Avanta Seeds B.V. verleende vergunningen voor proefvelden met genetisch gemanipuleerde gewassen zou hebben laten schorsen. Gevraagd wordt onder meer naar de redenen van de kennelijke schorsing en naar het bestuivingsrisico van aanpalende gentechproefvelden voor biologische boeren.</item>
         <item attribuut="Rubriek">Landbouw (Biologische landbouw) Landbouw (Landbouwproducten) Wetenschap en technologie (Toegepast onderzoek)</item>
         <item attribuut="Trefwoorden">Biologische landbouw Genetische manipulatie Landbouw</item>
         <item attribuut="Vindplaats">Kamervragen met antwoord 2000-2001, nr. 1646, Tweede Kamer</item>
         <item attribuut="Vraagnr_bij_indiening">2000112600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-08-30</item>
         <item attribuut="Datum_indiening">2001-06-22</item>
         <item attribuut="Document-id">KVR14212</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3431" allpagenumbers="3431 3432" vetnummer="2000112600" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14212" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1646" onderwerp="" indiendatum="2001-06-22">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-08-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat u enkele van de aan Advanta Seeds B.V. verleende vergunningen voor proefvelden met genetisch gemanipuleerde gewassen heeft laten schorsen? <voetnoot nummer="1"/>
      </vraag>
      <vraag nummer="2">Is het waar dat deze schorsing te maken heeft met onduidelijkheid over de locatie van de proefvelden? Zo ja, bent u bereid alle vergunningen te schorsen waar sprake is van onduidelijkheid in exacte locatie? </vraag>
      <vraag nummer="3">Waren er nog andere redenen om de vergunningen te schorsen? Zo ja, welke? </vraag>
      <vraag nummer="4">Waarom heeft u niet besloten om alle vergunningen voor gentechproefvelden te schorsen? </vraag>
      <vraag nummer="5">Wat is uw mening over het standpunt van Greenpeace dat het bestuivingsrisico van aanpalende gentechproefvelden voor biologische boeren betekent dat zij niet langer kunnen garanderen dat hun producten ook daadwerkelijk biologisch zijn? </vraag>
      <vraag nummer="6">Is er voor gentechproefvelden een wettelijk vereiste isolatieafstand tot andere velden om bestuiving te voorkomen? Zo ja, hoe groot moet die afstand zijn voor de verschillende gewassen? Zo neen, waarom niet? </vraag>
      <vraag nummer="7">Wanneer en onder welke omstandigheden bent u voornemens de schorsing op te heffen? </vraag>
      <vraag nummer="8">Bent u bereid toekomstige vergunningaanvragen en -verlening met exacte locatie te publiceren in alle media in de regio waarin de proefvelden zouden komen en ter kennisgeving aan de gemeentelijke autoriteiten toe te zenden? </vraag>
      <vraag nummer="9">Bent u bereid om gemeentelijke overheden een rol te geven in het verlenen van dergelijke vergunningen? </vraag>
      <noten afkomstig="vraag">
         <noot nummer="1" datum="2001-06-19" bron="AD">AD, 19 juni 2001</noot>
      </noten>
   </vragen>
   <antwoorden aantal="9">
      <antwoord nummer="1">De voorzitter van de afdeling Bestuursrechtspraak van de Raad van State heeft op verzoek van Greenpeace International de zeven vergunningen voor veldproeven met genetisch gemodificeerde planten geschorst. </antwoord>
      <antwoord nummer="2">De schorsing hangt samen met de kenbaarheid van de locaties zoals beschreven in de aanvragen die onderdeel uitmaken van de vergunning. In de aanvragen waren de locaties voor de veldproeven onvoldoende nauwkeurig beschreven. In reactie op die schorsing heb ik met de Minister van LNV afgesproken voor te stellen het Besluit genetisch gemodificeerde gewassen te wijzigen om tegemoet te komen aan deze eis van een nauwkeurige omschrijving van de locatie van veldproeven in de vergunning. Daartoe zal in het Besluit GGO een nieuwe, korte procedure voor een kleine wijziging van een vergunning worden geïntroduceerd, waarbij een nauwkeurige omschrijving van de locatie voor het komend jaar kan worden aangegeven. Mede namens mijn collega van LNV zal ik de Tweede Kamer binnenkort informeren over deze voorgenomen wijzigingen en hun consequenties voor de procedures voor vergunningverlening. Het schorsen van vergunningen is aan de voorzitter van de afdeling Bestuursrechtspraak van de Raad van State voorbehouden. Overigens kan de Raad van State vergunningen die in het verleden zijn afgegeven en reeds van kracht zijn niet meer schorsen wanneer de beroepszaken zijn afgedaan. De vergunningen zijn dan onherroepelijk geworden. Het schorsen door de Raad van onherroepelijk geworden vergunningen, waarbij de locaties niet nauwkeurig zijn beschreven, is dan niet mogelijk. </antwoord>
      <antwoord nummer="3">Nee. </antwoord>
      <antwoord nummer="4">Zie mijn antwoord op vraag 2. </antwoord>
      <antwoord nummer="5">Over de uitkruising van genetisch gemodificeerde organismen en de gevolgen voor de biologische landbouw zal ik de Kamer binnen afzienbare tijd schriftelijk informeren, in overleg met mijn meest betrokken collega’s. Ik zal daarbij ingaan op ondermeer uitkruising, drempelwaardes en keuzevrijheid voor consumenten. </antwoord>
      <antwoord nummer="6">Nee, voor genetisch gemodificeerde organismen waarvoor een vergunning wordt verstrekt, wordt per combinatie van modificatie en gewas bepaald onder welke voorwaarden de planten mogen worden geteeld. Indien er met het oog op de veiligheid van mens en milieu redenen zijn om uitkruising te beperken, kan gekozen worden uit verschillende risicobeheersingsmaatregelen, waaronder het verwijderen van bloeiwijzen, het hanteren van isolatiezones, het hanteren van randrijen om stuifmeelverspreiding via insecten te voorkomen dan wel het plaatsen van afschermende hagen, bijvoorbeeld bestaande uit hennep. Welke maatregelen of combinaties van maatregelen het best geschikt zijn om uitkruising van een bepaald gewas te beperken hangt af van de voorgenomen werkzaamheden. Ongeacht de combinatie van maatregelen die wordt gehanteerd kan uitkruising bij het bloeien van de planten sterk worden beperkt, maar nooit ten volle voorkomen. De isolatie-afstanden die worden voorgeschreven zijn afhankelijk van het beoogde doel. Indien het doel is om het verspreiden en het veronkruiden via uitkruising te voorkomen, wordt niet de afstand tot andere velden als leidraad genomen, maar wordt de voorwaarde gesteld dat binnen een bepaalde afstand geen kruisbare verwanten mogen voorkomen. De isolatieafstand kan daarbij ondermeer afhankelijk zijn van de locatie van het proefveld, de daar voorkomende klimatologische omstandigheden, de aanwezigheid van bestuivende insecten en de mate van kruisbaarheid met de (wilde) verwanten die in de omgeving kunnen voorkomen. Verschillen in die aspecten vormen ook de reden voor verschillen tussen de lidstaten van de Europese Unie met betrekking tot de officieel vastgelegde isolatieafstanden die worden gehanteerd om zaaizaad te produceren van internationaal afgesproken kwaliteit. De noodzakelijk geachte risicobeheersingsmaatregelen worden van geval tot geval vastgesteld en als voorwaarde verbonden aan de vergunning. De leidraad daarbij is dat nulrisico’s onmogelijk zijn, maar dat de voorwaarden de aan de werkzaamheden met de ggo’s verbonden risico’s voldoende moeten beheersen. </antwoord>
      <antwoord nummer="7">In antwoord 1 is aangegeven dat de vergunningen zijn geschorst door de voorzitter van de afdeling Bestuursrechtspraak van de Raad van State. Een dergelijke schorsing kan alleen worden opgeheven door de Raad van State. </antwoord>
      <antwoord nummer="8">Ik publiceer de kennisgevingen betreffende de vergunningaanvragen voor werkzaamheden met genetisch gemodificeerde organismen in een landelijke ochtendkrant en een landelijke avondkrant, de Staatscourant en provinciale dagbladen. Aanvullend wordt de kennisgeving gepubliceerd op de VROM-internetsite onder het onderwerp «Bioveiligheid in Nederland». Het onderwerp «Bioveiligheid in Nederland» is te bereiken via de milieusectie van de VROM-site die te bereiken is via het adres www.minvrom.nl. De kennisgeving, de (ontwerp)beschikking en de bijbehorende adviezen van de COGEM kunnen via deze site worden ingezien. </antwoord>
      <antwoord nummer="9">Ja, de in de aanvraag vermelde gemeenten en provincies worden er schriftelijk op gewezen dat een beslissing op de aanvraag wordt voorbereid. Dit gebeurt door gerichte toezending van de kennisgevingen van de ontwerp-beslissing en de beslissing. De betreffende gemeenten en provincies worden actief in staat gesteld om te participeren in het proces van de vergunningverlening. Zij kunnen daarbij bedenkingen inbrengen overeenkomstig de wettelijke procedures. </antwoord>
      <noten afkomstig="antwoord"/>
   </antwoorden>
</kvr>
