<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Justitie over de mogelijke overdracht van Nederlandse gevangenen uit de Verenigde Staten. (Ingezonden 2 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19243
</item>
         <item attribuut="Inhoud">Gevraagd wordt in hoeverre de VS daadwerkelijk obstakels uit de weg ruimen ter versnelling van de behandeling van verzoeken om overdracht van gedetineerde Nederlandse onderdanen die aan de VS zijn uitgeleverd, zoals beide landen zijn overeengekomen in maart 2003. Tevens vragen over mogelijke weigerachtigheid van Nederland om verzoeken in het kader van de WOTS aan de VS te doen, en vragen over de situatie van K. Muskiet.</item>
         <item attribuut="Rubriek">Strafrecht en strafprocesrecht (Overdracht tenuitvoerlegging strafvonnissen) Strafrecht en strafprocesrecht (Uitlevering)</item>
         <item attribuut="Trefwoorden">Uitleveringen Verenigde Staten</item>
         <item attribuut="Vindplaats">Kamervragen met antwoord 2003-2004, nr. 617, Tweede Kamer</item>
         <item attribuut="Vraagnr_bij_indiening">2030404050</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2004-01-15</item>
         <item attribuut="Datum_indiening">2003-12-02</item>
         <item attribuut="Document-id">KVR19243</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1313" allpagenumbers="1313 1314" vetnummer="2030404050" code="0304tkkvr617" lopendefooter="Tweede Kamer, vergaderjaar 2003–2004, Aanhangsel" filenaam="KVR19243" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="617" onderwerp="" indiendatum="2003-12-2">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Justitie</vraagt-aan>
      </vraagdata>
      <antwoorddata antwoorddatum="2004-01-15">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u uiteenzetten in hoeverre de Verenigde Staten daadwerkelijk obstakels uit de weg ruimen ter versnelling van de behandeling van verzoeken om overdracht van gedetineerde Nederlandse onderdanen die aan de Verenigde Staten zijn uitgeleverd, zoals beide landen overeenkwamen in maart 2003? Klopt het dat in de rechtspraktijk niets van bedoelde versnelling wordt gemerkt? Wat is hierop uw reactie? Kunt u aangeven in hoeverre de Verenigde Staten daadwerkelijk obstakels uit de weg ruimen? Bent u bereid uw collega in de Verenigde Staten te verzoeken de overeengekomen afspraak na te komen? Geldt het voornemen tot het uit de weg ruimen van obstakels ook voor in de Verenigde Staten gedetineerde, doch niet uitgeleverde Nederlanders? </vraag>
      <vraag nummer="2">Is uw ministerie (Bureau Internationale Rechtshulp in Strafzaken (BIRS)), in de praktijk weigerachtig om verzoeken in het kader van de WOTS vanuit Nederland aan de Verenigde Staten te doen? Zo ja, kunt u aangeven om welke reden het in het algemeen weigert deze verzoeken aan de Verenigde Staten te doen? Hoe verhoudt zich deze weigerachtigheid met de norm dat het aan de Nederlandse staat is om zijn onderdanen zoveel mogelijk bij te staan en een terugkeer naar Nederland te bespoedigen? </vraag>
      <vraag nummer="3">Kunt u aangeven of het vertrouwen bestaat dat K. Muskiet na een uitlevering, ondanks de door de psychiater aangegeven taalproblemen, de nodige psychiatrische hulp zal krijgen en/of dat een deugdelijk onderzoek naar de toerekeningsvatbaarheid van Muskiet zal plaatsvinden? Zo ja, waarop is dat vertrouwen gebaseerd? </vraag>
      <noten afkomstig="vraag">
         <noot nummer="1"/>
         <noot nummer="1">De regering heeft nog geen beslissing genomen ten aanzien van het Amerikaanse verzoek om uitlevering van K. Muskiet. Vernomen is dat zowel de regering als Muskiet een opdracht hebben gegeven tot het opstellen van een psychiatrische rapportage en dat uit de rapportages onder meer blijkt van een laagbegaafdheid, grote naïviteit, er vraagtekens bij de toerekeningsvatbaarheid worden gezet en dat er zonder behandeling vrees bestaat voor een verergerend psychiatrisch ziektebeeld met suïcidale neigingen</noot>
      </noten>
   </vragen>
   <antwoorden aantal="3">
      <antwoord nummer="1">De terugkeer van uitgeleverde Nederlanders uit de Verenigde Staten is sinds maart 2003 meermalen onderwerp van bespreking geweest van bilaterale ambtelijke overleggen tussen het Nederlandse ministerie van Justitie en het «Department of Justice» van de Verenigde Staten. Tijdens deze overleggen hebben de Amerikaanse collega’s grote bereidheid getoond om waar mogelijk de procedure in de Verenigde Staten te bekorten. Teneinde dit doel te bereiken is van Amerikaanse zijde onder meer aangegeven dat de afdeling van het «Department of Justice» die zich in de VS met uitleveringen bezig houdt, de verschillende autoriteiten die zich met de veroordeling van uitgeleverde Nederlanders, respectievelijk met hun terugkeer naar Nederland bezig houden, al in een vroeg stadium zal informeren, zodat door de verschillende betrokkenen voorbereidingen kunnen worden getroffen. Voorts is aangegeven dat de Amerikaanse autoriteiten er thans naartoe werken dat de uitgeleverde Nederlandse mannen worden geplaatst in drie gevangenissen (FCI Allenwood in Pennsylvania, FCI Fort Dix in New Jersey, FCI Elkton in Ohio) en de uitgeleverde Nederlandse vrouwen in een gevangenis (FCI Danbury in Connecticut), in plaats van in gevangenissen die verspreid zijn over het hele land. De advocaten van uitgeleverde Nederlanders zullen worden verzocht het «Federal Bureau of Prisons» hierop te wijzen. De praktijk moet uitwijzen of voormelde stappen bijdragen aan een snellere terugkeer van uitgeleverde Nederlanders. Vanuit mijn departement zullen deze zaken nauwgezet worden gevolgd. Waar nodig zal bij de Amerikaanse autoriteiten worden gerappelleerd. Voor niet uitgeleverde, maar in de Verenigde Staten gedetineerde Nederlanders, zie antwoord op vraag 2. </antwoord>
      <antwoord nummer="2">In zijn algemeenheid geldt voor de overbrenging van in het buitenland veroordeelde Nederlanders dat zij met hun overbrenging naar Nederland moeten instemmen. In de praktijk betekent dit dat een veroordeelde bij de autoriteiten van de veroordelende Staat een verzoek tot overbrenging indient. De Staat van veroordeling is immers de eerste instantie die met zodanige overbrenging dient in te stemmen. Wanneer een in het buitenland veroordeelde Nederlander zich tot mijn departement wendt, zal hem daarom worden bericht dat hij zich tot de autoriteiten van de veroordelende Staat dient te wenden. Wanneer een verzoek van de veroordelende Staat op mijn departement vervolgens is ontvangen wordt dit zo snel mogelijk afgehandeld. Indien echter blijkt dat de aanbieding van een formeel verzoek lang op zich laat wachten, wordt de veroordelende Staat dezerzijds benaderd. Dit beleid geldt voor alle landen met wie Nederland een verdrag heeft tot overbrenging van veroordeelde personen, derhalve ook de Verenigde Staten. Voor wat betreft de terugkeer van uitgeleverde Nederlanders, zij in de eerste plaats opgemerkt dat deze zaken door mijn departement nauwgezet worden gevolgd en dat de veroordelende Staat waar nodig wordt gerappelleerd. Ten aanzien van de terugkeer van uitgeleverde Nederlanders uit de VS zij vervolgens nog opgemerkt dat met de Amerikaanse autoriteiten is afgesproken dat voortaan tegelijk met het bericht van instemming met een uitlevering van een Nederlander aan de VS, direct met zijn terugkeer naar Nederland wordt ingestemd. Ten aanzien van de Nederlanders die reeds aan de VS zijn uitgeleverd, doch die nog niet in de VS zijn veroordeeld, zal op korte termijn een bericht aan de VS uitgaan dat met hun overbrenging naar Nederland wordt ingestemd. </antwoord>
      <antwoord nummer="3">In verband met de te nemen beslissing op het uitleveringsverzoek is de Psychiatrisch Adviseur van mijn departement onlangs verzocht op korte termijn aan te geven of uitlevering van de heer Muskiet aan de Verenigde Staten, gelet op de thans opgemaakte psychiatrische rapportages van de heer Muskiet, vanwege zijn psychische toestand verantwoord kan worden geacht. Gelet hierop kan bovenvermelde vraag nog niet worden beantwoord. </antwoord>
      <noten afkomstig="antwoord"/>
   </antwoorden>
</kvr>
