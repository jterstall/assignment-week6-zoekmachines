<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volksgezondheid, Welzijn en Sport over onveilige CV-ketels en het toezicht door de Keuringsdienst van Waren. (Ingezonden 7 maart 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15404
</item>
         <item attribuut="Inhoud">Vragen over onveiligheid van branderautomaten (CV-ketels) en het toezicht hierop door de Keuringsdienst van Waren, naar aanleiding van een uitzending van het TV-programma Tros Radar.</item>
         <item attribuut="Rubriek">Consument (Voedings- en productveiligheid) Energie, water en grondstoffen (Energie, energiebronnen)</item>
         <item attribuut="Trefwoorden">Energie Gevaarlijke werktuigen Producteisen</item>
         <item attribuut="Vindplaats">Kamervragen met antwoord 2001-2002, nr. 921, Tweede Kamer</item>
         <item attribuut="Vraagnr_bij_indiening">2010207770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2002-03-28</item>
         <item attribuut="Datum_indiening">2002-03-07</item>
         <item attribuut="Document-id">KVR15404</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1935" allpagenumbers="1935 1936 1937" vetnummer="2010207770" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15404" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="921" onderwerp="" indiendatum="2002-03-7">
         <vrager partij="SP" oorsprong="parlement">Poppe</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van de uitzending <voetnoot nummer="1"/>over een onveilige serie branderautomaten die op grote schaal (500 000–750 000 stuks in Nederland) is toegepast in CV-ketels, heteluchtapparatuur en frituurinstallaties? </vraag>
      <vraag nummer="2">Is het waar dat er al in 1999 in de vakwereld signalen waren over de «valse vlamsignalen» van de betreffende branderautomaten? Zo ja, wanneer en op welke wijze is er door Gastec, als keurende instantie voor dit onderdeel, actie ondernomen? Wanneer is de keuringsdienst van Waren (KvW) geïnformeerd? </vraag>
      <vraag nummer="3" voetnoot="2">Op grond van welke overwegingen is de KvW, <voetnoot nummer="2"/>na de constatering dat er op één punt sprake is van een overtreding van het Besluit Gastoestellen, tot de conclusie gekomen dat er geen aanpassingen nodig zijn van de uitgeleverde toestellen in het veld, maar dat er wél een aanpassing nodig is in het ontwerp van de onveilige branderautomaten? Deelt u de mening dat een overtreding van het Besluit gastoestellen hiermee wordt beloond? </vraag>
      <vraag nummer="4">Heeft de KvW in dit concrete geval een onderzoek ingesteld naar de werkwijze van Gastec? Zo ja, wat zijn de uitkomsten van dit onderzoek? Welke bevoegdheden heeft de KvW op dit vlak? </vraag>
      <vraag nummer="5">Bent u na dit incident van mening dat de Nederlandse c.q. Europese keuringsstructuur deugdelijk is? Is het feit dat de keuringsinstituten commerciële organisaties zijn die in concurrentie opdrachten moeten verwerven van invloed geweest op de goedkeuring van het betreffende product? Gaat u initiatieven nemen om in Europees verband de onafhankelijkheid van keuringsinstanties te verbeteren? </vraag>
      <noten afkomstig="vraag">
         <noot nummer="1" datum="2002-03-4" bron="Tros Radar">Tros Radar, 4 maart 2002</noot>
         <noot nummer="2">Brief van 30 november 2002 van de Keuringsdienst van Waren aan Gastec</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. In 1998 rapporteerde de DVGW-Forschungsstelle, Prüflaboratorium Gas te Karlsruhe (verder: DVGW), over bedoelde «valse vlamsignalen». De rapportage beschrijft de mogelijkheid van het voorkomen van dergelijke tot dan toe onbekende signalen tijdens onderhoudswerkzaamheden. Het onderzoek was overigens niet betrokken op een specifiek type branderautomaat, maar beschrijft het voorkomen van valse vlamsignalen onder laboratoriumomstandigheden in algemene zin. Deze rapportage is besproken in de loop van de jaren 1999 en 2000 in verschillende Europese comités die een bepalende rol spelen in de uitvoering van de Europese richtlijn inzake de veiligheid van gastoestellen, Richtlijn 90/368/EEG. Tot die comités behoren het GADAC (Gas Appliance Directive Advisory Committee) en de Europese normalisatiecommissies betrokken bij respectievelijk verantwoordelijk voor, de vaststelling van de Europese veiligheidsnormen voor CV-branders en branderautomaten. Vertegenwoordigers van Gastec maakten deel uit van enkele van bovenbedoelde comités. Gastec was derhalve uit dien hoofde in 1999 op de hoogte van de betreffende rapportage. Geen van de Europese normalisatiecomités, zag in de in het rapport beschreven feiten aanleiding om de veiligheidseisen in de relevante Europese normen te wijzigen. Dit omdat, samengevat, geconcludeerd werd dat een vals vlamsignaal niet gedurende het normale in bedrijf zijn voorkomt, dan wel dat de samenloop van omstandigheden waardoor het probleem optreedt uiterst onwaarschijnlijk is. Ingevolge de systematiek van Richtlijn 90/368/EEG hebben toestellen die voldoen aan de daarop van toepassing zijnde Europese normen een wettelijk vermoeden van overeenstemming met de eisen van genoemde richtlijn en hebben daarmee in beginsel vrije toegang tot de EG-markt. Door de overheden der lidstaten aangewezen keuringsinstanties, waaronder Gastec en DVGW, toetsen in het kader van de verplichte EG-typekeuring toestellen aan deze Europese normen. Richtlijn 90/368/EG is in Nederland uitgevoerd in het Besluit gastoestellen (Warenwet). Gegeven de conclusies die in de verantwoordelijke Europese comités werden getrokken, zagen de aangewezen Europese keuringsinstanties, waaronder ook Gastec, in de bevindingen van het DVGW-rapport dan ook geen reden tot verdere actie over te gaan of de wijze van keuren aan te passen. De Keuringsdienst van Waren werd 13 maart 2001 op de hoogte gebracht van een mogelijk probleem met bepaalde types branderautomaten, na een verzoek van de minister van Binnenlandse Zaken de behandeling van een aan hem gericht schrijven over dit onderwerp over te nemen. </antwoord>
      <antwoord nummer="3" voetnoot="1">In mijn antwoord van 23 januari 2001 op vragen van het lid Poppe <voetnoot nummer="1"/>, heb ik de Kamer geïnformeerd over de overwegingen welke ten grondslag liggen aan het bepalen van de door de Keuringsdienst te nemen maatregelen bij overtredingen van warenwettelijke voorschriften. Bepalende elementen zijn het risico voor de volksgezondheid en het beginsel van bestuurlijke proportionaliteit. Om bij geringe overtredingen van de warenwettelijke voorschriften, waarbij het risico zeer gering tot verwaarloosbaar is, tot een volledige recall over te gaan wordt door mij als buiten proportioneel ervaren. In het onderhavige geval heeft de Keuringsdienst van Waren na uitvoerig onderzoek, anders dan genoemde Europese normalisatiecircuits en aangewezen Europese keuringsinstanties, geconcludeerd dat de betreffende branderautomaat op het punt van de afhandeling van de test op vals vlamsignaal niet volledig aan de eisen uit de betrokken Europese norm voldoet. De dienst concludeerde, de norm in samenhang lezend met het Besluit gastoestellen (Warenwet), dat sprake is van overtreding van dat besluit. Het reële gevaar voor de volksgezondheid en de veiligheid ten gevolge van deze overtreding, wordt door de Keuringsdienst echter als bijzonder gering aangemerkt op grond van de volgende overwegingen: • Valse vlamsignalen doen zich volgens het onderzoek van DVGW alleen voor onder zeer zeldzame condities, waarvan DVGW slechts heeft vastgesteld dat ze zich kunnen voordoen tijdens onderhoudswerkzaamheden, wanneer er gemeten wordt of de vlamdetectieapparatuur goed functioneert. • Er is nimmer gerapporteerd dat valse vlamsignalen zich onder normale voorzienbare gebruiksomstandigheden voordoen en op grond van fysisch en fysisch-chemische overwegingen is het onwaarschijnlijk dat valse vlamsignalen zich zouden voordoen onder normale gebruiksomstandigheden. • Indien het verschijnsel zich onverhoopt toch voor zou doen, dan wordt het risico verder beperkt, doordat de tekortkoming zich slechts gedurende een zeer korte tijdspanne van maximaal enkele seconden tijdens een bedrijfscyclus kan voor doen, juist nadat door de branderautomaat gecontroleerd werd dat er geen vlamsignaal aanwezig was. • Raadplegen van de gegevens van Gastec en het Centraal Bureau voor de Statistiek over de oorzaak van branden, alsmede raadpleging van de brandweerkorpsen door tussenkomst van het NIBRA hebben geen aanwijzingen opgeleverd dat er zich in Nederland branden hebben voorgedaan, gerelateerd aan bovengenoemde eigenschap van deze branderautomaten, hetgeen bevestigt dat het risico in de praktijk uitermate gering is. Ook bij DVGW zijn geen incidenten bekend in relatie met het fenomeen vals vlamsignaal. Om echter elk hypothetisch risico uit te sluiten is tegen de producent een maatregel genomen, welke maatregel hem er toe heeft gebracht de betreffende branderautomaat aan te passen. Ik deel dan ook niet de mening dat overtreding van het Besluit gastoestellen beloond wordt. </antwoord>
      <antwoord nummer="4">Ja. Uit het onderzoek van de Keuringsdienst is gebleken dat de certificering van het bedoelde type branderautomaat door Gastec oorspronkelijk plaats vond in 1992, lang voordat het voorkomen van valse vlamsignalen tijdens onderhoudswerkzaamheden door DVGW gerapporteerd was. In juli 2000 vond een hercertificering plaats, die aantoonbaar gebaseerd was op uitputtend en goed gedocumenteerd onderzoek. Geconcludeerd werd dat de branderautomaat voldeed aan de van toepassing zijnde Europese norm, de EN 298: 1993. Deze bevinding stemt overeen met die van aangewezen Europese keuringsinstanties in andere EG-lidstaten, die ten aanzien van deze automaat tot dezelfde bevinding kwamen en is in lijn met de mening van de Europese normalisatiecircuits, dat het door DVWG gerapporteerde fenomeen van valse vlamsignalen geen praktische relevantie heeft. In betrokken EG-lidstaten worden de branderautomaten in kwestie dan ook als zijnde geheel in overeenstemming met de Richtlijn 90/368/EEG beschouwd. Om aan deze discrepantie inzake de interpretatie van de betrokken Europese norm een eind te maken, zal de maatregel van de Keuringsdienst van Waren worden gemeld aan de Europese Commissie. Deze beziet alsdan de Nederlandse maatregel, stelt de overige lidstaten daarvan op de hoogte en kan zonodig de betrokken Europese norm intrekken als zijnde tekort schietend in eenduidigheid. Aangewezen keuringsinstanties verlenen vrije toegang aan de Keuringsdienst van Waren en verlenen aan controleurs van de dienst inzage in alle documenten betrekking hebbende op de publiekrechtelijke activiteiten van de keuringsinstanties. De dienst kan de minister van Volksgezondheid, Welzijn en Sport in het kader van dit toezicht, adviseren de voorwaarden in de aanwijzingsbeschikking te wijzigen of de beschikking in te trekken. Ingevolge de wijziging van de Warenwet in november 2001 welke dit voorjaar in werking treedt, kan de minister de aangewezen instantie aanwijzingen geven inzake haar taakuitoefening en passende voorzieningen treffen bij taakverwaarlozing. </antwoord>
      <antwoord nummer="5">Ja. Uit het onderzoek van de Keuringsdienst van Waren, is in het geheel niet gebleken dat het feit, dat de keuringsinstituten commerciële organisaties zijn, van invloed is geweest op de goedkeuring van het betreffende product. Ik zie dan ook geen aanleiding de door u bedoelde initiatieven te nemen om in Europees verband de onafhankelijkheid van de keuringsinstanties te verbeteren, daar deze onafhankelijkheid niet in het geding is geweest. Wel pleit de Nederlandse regering voor meer uniformiteit inzake de door lidstaten gehanteerde criteria voor de aanwijzing van keuringsinstanties. De Europese Commissie buigt zich daar thans over. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="517" documentjaargang="2000-2001">Aanhangsel Handelingen, nr. 517, vergaderjaar 2000–2001.</noot>
      </noten>
   </antwoorden>
</kvr>
