<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Hoop Scheffer en Hillen (beiden CDA) over het verschijnen van kolonel Karremans voor het VN-tribunaal te Den Haag. (Ingezonden 15 juli 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3527
</item>
         <item attribuut="Inhoud">Betreft zijn bemoeienis met het lot van de moslimvluchtelingen, de val van de enclave Srebrenica en het optreden van Dutchbat.</item>
         <item attribuut="Rubriek">Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Bosnië-Herzegowina Internationaal strafrecht Oorlogsmisdrijven VN-strijdkrachten</item>
         <item attribuut="Vindplaats">Kamervragen met antwoord 1995-1996, nr. 1560, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="CDA">De Hoop Scheffer</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1996-08-15</item>
         <item attribuut="Datum_indiening">1996-07-15</item>
         <item attribuut="Document-id">KVR3527</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3173" allpagenumbers="3173 3174" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1560" onderwerp="" indiendatum="1996-07-15">
         <vrager partij="CDA" oorsprong="parlement">De Hoop Scheffer</vrager>
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1996-08-15">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe is kolonel Karremans voorbereid op zijn verschijnen voor het VN tribunaal te Den Haag? Is uw departement bij deze voorbereiding betrokken geweest? Zo ja, op welke wijze? Zo neen, waarom niet? </vraag>
      <vraag nummer="2">Zijn de door het VN-tribunaal aan kolonel Karremans gestelde vragen inzake zijn bemoeienis met het lot van de moslimvluchtelingen ooit eerder zijdens uw departement aan hem en aan andere betrokken Nederlandse militairen gesteld? Zijn de antwoorden zoals kolonel Karremans die voor het tribunaal heeft gegeven daarbij aan de orde geweest? Waren zijn inzichten u bekend? </vraag>
      <vraag nummer="3">Hoe verhouden de door kolonel Karremans op voornoemde vragen gegeven en door u gewraakte antwoorden zich tot het beleid dat voorafgaande aan en na afloop van de val van de enclave Srebrenica werd gevoerd door de VN en door de Nederlandse regering? </vraag>
      <vraag nummer="4" voetnoot="1">Werpen recente publicaties over de prioriteiten van de UNPROFOR leiding <voetnoot nummer="1"/>in dit verband een nieuw licht op de gebeurtenissen rond de val van Srebrenica? </vraag>
      <vraag nummer="5">Hoe moet uw «verbijstering» over het optreden van kolonel Karremans worden begrepen gezien het feit dat u in de Kamer het optreden van Dutchbat en dus ook dat van de bataljonscommandant altijd volledig hebt verdedigd? Komt u nu op die verdediging terug? </vraag>
      <vraag nummer="6">Welke waarde moet aan uw jongste opvattingen worden toegekend nu u zich anders uitlaat in de media dan u tot nu toe in de Kamer heeft gedaan. Heeft u uw mening bijgesteld? </vraag>
      <vraag nummer="7">Onder wiens politieke verantwoordelijkheid heeft kolonel Karremans zijn verklaringen afgelegd? </vraag>
      <noten afkomstig="vraag">
         <noot nummer="1" datum="1996-07-6" bron="Vrij Nederland">Vrij Nederland, 6 juli 1996</noot>
      </noten>
   </vragen>
   <antwoorden aantal="5">
      <antwoord nummer="1 en 2">Op 3 mei jl. heeft de Openbare Aanklager van het Internationale Oorlogsmisdaden tribunaal mij verzocht behulpzaam te zijn bij het horen van drie Nederlandse militairen in het kader van een «Public Hearing», die de aanklager de mogelijkheid biedt de rechters te vragen een internationaal arrestatiebevel uit te vaardigen. Ik heb Justice R. J. Goldstone alle medewerking toegezegd. Een medewerker van de afdeling Juridische Zaken van de Koninklijke landmacht was aangewezen als juridisch adviseur van kolonel T. J. P. Karremans en de twee andere Nederlandse militairen. Hij heeft de voorbereidende gesprekken tussen de getuigen en medewerkers van de Openbare Aanklager bijgewoond en hen in die gesprekken bijgestaan. De plaatsvervangend chef Defensiestaf heeft in aanwezigheid van enkele medewerkers van het ministerie voorafgaand aan de hoorzitting met kolonel Karremans gesproken. In dat gesprek is de vraag over zijn bemoeienis met het lot van de moslimvluchtelingen aan de orde geweest. Kolonel Karremans kon zich, zo liet hij toen weten, niet meer herinneren of en zo ja wanneer, hij deze vraag aan generaal Mladic heeft gesteld. </antwoord>
      <antwoord nummer="3">De Nederlandse regering heeft, zoals bekend, meteen na de val van de Srebrenica stappen ondernomen om te trachten de uit de enclave weggevluchte mannen een zekere mate van bescherming te bieden. Op 15 juli heeft de minister van Buitenlandse Zaken EU-onderhandelaar Bildt verzocht te helpen bewerkstelligen dat het Internationale Comite´ van het Rode Kruis toegang zou krijgen tot de door de Bosnische Servie¨rs weggevoerde mannen. De heer Bildt nam op dat moment deel aan besprekingen waarbij ook president Milosevic, generaal Mladic en Unprofor-commandant generaal Smith aanwezig waren. Generaal Mladic zegde toe dat het Internationale Comite´ van het Rode Kruis de weggevoerde mannen zou mogen bezoeken, doch deze toezegging werd geschonden. De uitspraak van kolonel Karremans heeft betrekking op zijn laatste ontmoeting met generaal Mladic, op 21 juli 1995. Daarbij was ook de chef staf van Unprofor-Sarajevo, brigade-generaal C. H. Nicolaı¨, aanwezig. Deze verzocht bij die gelegenheid toegang tot de moslimvluchtelingen, hetgeen hem werd geweigerd. </antwoord>
      <antwoord nummer="4" voetnoot="1">De recente publicaties en de uitspraken van kolonel Karremans werpen geen nieuw licht op de gebeurtenissen rond de val van Srebrenica. De in de editie van «Vrij Nederland» van 13 juli jl. genoemde documenten (directive 2/95 van 29 mei 1995 en de brief van luitenant-generaal Janvier aan luitenant-generaal Rupert Smith van 2 juni 1995) zijn mij bekend. In het debriefingsrapport (blz. 16 en 17) is de inhoud van beide documenten beschreven. In antwoorden op vragen naar aanleiding van het debriefingsrapport <voetnoot nummer="1"/>is gewezen op de betekenis van de richtlijnen. </antwoord>
      <antwoord nummer="5 en 6">Ik heb mijn mening over het optreden van Dutchbat en zijn commandant rond van de val van Srebrenica niet bijgesteld. Mijn verbijstering had alleen betrekking op de op 4 juli jl. gedane uitspraak van kolonel Karremans. </antwoord>
      <antwoord nummer="7">Een getuige is verplicht aan een justitie¨le instantie alle medewerking te verlenen op basis van het onmiddellijkheidsbeginsel, dat behelst dat er zich tussen het Tribunaal en de getuige geen andere autoriteit, ook geen politieke, bevindt. De getuige staat onder ede. Kolonel Karremans kon en mocht geen opdracht worden gegeven hoe hij op de aan hem gestelde vragen voor het Tribunaal diende te antwoorden. Alleen de getuige zelf is verantwoordelijk voor zijn verklaringen voor het Internationale Oorlogsmisdadentribunaal. Als minister van Defensie heb ik desgevraagd gereageerd op een uitspraak van kolonel Karremans als getuige. Overigens bericht ik u dat de openbare aanklager, Justice Goldstone, mij op 12 juli jl. schriftelijk heeft bericht zeer erkentelijk te zijn voor de medewerking die het ministerie van Defensie heeft gegeven aan de artikel 61 procedure en voor de «uitstekende» getuigenverklaringen die kolonel Karremans en twee andere leden van Dutchbat hebben afgelegd, aangezien deze verklaringen «significant hebben bijgedragen tot de uitvaardiging van internationale arrestatiebevelen tegen Karadzic en Mladic». </antwoord>
      <noten afkomstig="antwoord">
         <noot nummer="1">Kamerstukken 22 181, nr. 134, antwoorden op vragen 101 en 148</noot>
      </noten>
   </antwoorden>
</kvr>
