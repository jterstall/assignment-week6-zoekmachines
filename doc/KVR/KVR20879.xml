<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over de beleidsvorming binnen de Belastingdienst. (Ingezonden 22 juli 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20879
</item>
         <item attribuut="Inhoud">Vragen naar aanleiding van een uitspraak van de Voorzieningenrechter van het Gerechtshof 's-Hertogenbosch van 19 april 2004, 03/02778, die gevolgen zou moeten hebben voor het beleid van de Belastingdienst. Indiener verwijst naar een besluit van de staatssecretaris van Financiën van 15 juni 2001, nr. RTB2001/1517M [gedragsregels voor de Belastingdienst inzake fiscaal uitvoeringsbeleid en het geven van standpuntbepalingen voorafgaand aan en tijdens het proces van aanslagregeling tot en met eventuele cassatieprocedures bij de Hoge Raad] (aanvulling op eerdere vragen van hetzelfde Kamerlid terzake; Aanhangsel van de Handelingen, 2003-2004, nr. 1683).</item>
         <item attribuut="Rubriek">Belastingen (Belastingdiensten)</item>
         <item attribuut="Trefwoorden">Belastingdienst</item>
         <item attribuut="Vindplaats">Kamervragen met antwoord 2003-2004, nr. 2070, Tweede Kamer</item>
         <item attribuut="Vraagnr_bij_indiening">2030418360</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-08-16</item>
         <item attribuut="Datum_indiening">2004-07-22</item>
         <item attribuut="Document-id">KVR20879</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4375" allpagenumbers="4375 4376" vetnummer="2030418360" code="0304tkkvr2070" lopendefooter="Tweede Kamer, vergaderjaar 2003–2004, Aanhangsel" filenaam="KVR20879" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2070" onderwerp="" indiendatum="2004-07-22">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-08-16">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de uitspraak van de Voorzieningenrechter van het Hof Den Bosch van 19 april 2004, nr. 03/02778? </vraag>
      <vraag nummer="2">Kunt u ten aanzien van elk van de juridische standpunten die de Ontvanger in deze zaak heeft ingenomen, en die door de rechter zijn verworpen, mededelen of u deze deelt? </vraag>
      <vraag nummer="3">Op welke wijze heeft de Ontvanger bij het innemen van zijn juridische standpunten in deze zaak toepassing gegeven aan uw Besluit van 15 juni 2001, nr. RTB2001/1917M, nu het hier geheel of ten dele gaat om rechtsvragen met precedentwerking, waarop in wet, jurisprudentie en eerder vastgesteld uitvoeringsbeleid nog geen antwoord was gegeven, terwijl het standpunt van de Ontvanger, mede gezien de afwijkende opvatting van de Voorzieningenrechter, voor discussie vatbaar is? </vraag>
      <vraag nummer="4">Geldt in alle gevallen de verplichting voor Inspecteur en Ontvanger om nog niet eerder beantwoorde rechtsvragen met precedentwerking, waarop het antwoord voor discussie vatbaar is, conform het Besluit aan een kennisgroep voor te leggen? </vraag>
      <vraag nummer="5" voetnoot="1">Indien het antwoord op vraag 4 ontkennend luidt, kunt u dan zo nauwkeurig mogelijk mededelen aan welke voorwaarden een rechtsvraag moet voldoen om onder deze verplichting te vallen? In hoeverre heeft de Inspecteur of Ontvanger hierbij een beleidsvrijheid, zoals bedoeld in uw antwoord op eerdere vragen? <voetnoot nummer="1"/>
      </vraag>
      <vraag nummer="6">Ziet u aanleiding om het beleid van de Belastingdienst aan te passen, gelet op de onderhavige uitspraak? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1683" documentjaargang="2003-2004">Aanhangsel Handelingen, nr. 1683, vergaderjaar 2003–2004, vraag 7.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De zaak betreft een aansprakelijkheidscasus waarin de verhouding tussen de processuele bepaling van artikel 49, vijfde lid, Invorderingswet 1990 enerzijds en het bepaalde in artikel 7:4, tweede lid, Awb anderzijds centraal staat. Op grond van genoemde bepalingen dient de ontvanger degene die aansprakelijk is gesteld (de derde) te voorzien van gegevens uit het dossier van de belastingschuldige. Het beleid met betrekking tot deze informatieverstrekking is neergelegd in artikel 49, par. 2, zesde lid, Leidraad Invordering 1990. De ontvanger noch belanghebbende hebben in deze zaak onderkend dat de rechtsvraag feitelijk in het uitvoeringsbeleid reeds was beantwoord; het terughoudende – en later door de rechter gecorrigeerde – standpunt van de ontvanger met betrekking tot het verstrekken van gegevens was niet in overeenstemming met het genoemde uitvoeringsbeleid. In deze zaak heeft de ontvanger – net als de inspecteur in de zaak als besproken in Aanhangsel Handelingen nr. 1683, vergaderjaar 2003–2004 – de aanwezigheid van een rechtsvraag bovendien niet of althans onvoldoende onderkend. Kennelijk was hij van mening dat zijn standpunt logischerwijs voortvloeide uit een legistische uitleg van de Invorderingswet 1990 (m.n. artikel 1, tweede lid). </antwoord>
      <antwoord nummer="4">Ja. Voor de volledigheid merk ik hierbij op dat het besluit van 15 juni 2001, nr. RTB2001/1917M inmiddels is vervangen door het besluit van 25 februari 2004, nr. DGB2003/6662M, Stcrt. nrs. 50 en 54. </antwoord>
      <antwoord nummer="5">De bedoelde beleidsvrijheid ziet op de ruimte die de inspecteur of de ontvanger heeft met betrekking tot de vaststelling van feiten en voor de beoordeling of in casu sprake is van een nog niet beantwoorde rechtsvraag. Komt de inspecteur of de ontvanger tot de conclusie dat sprake is van zo’n rechtsvraag, geldt onverkort het bepaalde in het besluit van 25 februari 2004, nr. DGB2003/6662M (voorheen het besluit van 15 juni 2001, nr. RTB2001/1917M). </antwoord>
      <antwoord nummer="6">Nee. Het niet onderkennen dat in een bepaalde zaak sprake is van een reeds beantwoorde rechtsvraag is een risico dat inherent is aan de complexiteit van het fiscale proces. De belangen van belastingplichtigen acht ik in voldoende mate beschermd doordat tegen beslissingen als hier aan de orde de gang naar de onafhankelijke rechter openstaat. Naar aanleiding van de uitspraak zal ik het beleid met betrekking tot informatieverstrekking aan aansprakelijk gestelden verder verduidelijken. </antwoord>
      <noten afkomstig="antwoord"/>
   </antwoorden>
</kvr>
