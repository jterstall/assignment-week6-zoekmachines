<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de minister van Onderwijs, Cultuur en Wetenschappen over integraal school toezicht. (Ingezonden 22 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8588
</item>
         <item attribuut="Inhoud">Vragen over de openbaarmaking van de IST-rapporten van voor de zomervakantie, n.a.v. de publicatie van gegevens uit deze rapporten in de Volkskrant van 19 december 1998.</item>
         <item attribuut="Rubriek">Basisonderwijs (Kwaliteit van het basisonderwijs) Speciaal onderwijs (Kwaliteit van het speciaal onderwijs) Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Kwaliteit van het (voortgezet) speciaal onderwijs Kwaliteit van het basisonderwijs Kwaliteit van het voortgezet onderwijs</item>
         <item attribuut="Vindplaats">Kamervragen met antwoord 1998-1999, nr. 684, Tweede Kamer</item>
         <item attribuut="Vraagnr_bij_indiening">2989904970</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1999-01-28</item>
         <item attribuut="Datum_indiening">1998-12-22</item>
         <item attribuut="Document-id">KVR8588</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1395" allpagenumbers="1395 1396" vetnummer="2989904970" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8588" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="684" onderwerp="" indiendatum="1998-12-22">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-01-28">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft de Inspectie van het Onderwijs de IST-rapporten van voor de zomervakantie zelf openbaar gemaakt? Zo nee, op welke wijze zijn gegevens uit deze rapporten dan in de Volkskrant <voetnoot nummer="1"/>terecht gekomen? </vraag>
      <vraag nummer="2">Hebben betrokken scholen zelf aan IST meegewerkt, of zijn zij aselectief benaderd? </vraag>
      <vraag nummer="3">Wisten betrokken scholen dat resultaten uit de IST-rapporten gepubliceerd zouden kunnen worden? </vraag>
      <vraag nummer="4">Wat zijn de wettelijke criteria om IST toe te passen? In welke zin is daar al dan niet van afgeweken? </vraag>
      <vraag nummer="5">Hoe verhoudt de kritiek van de Onderwijsraad op de eisen die bij IST zijn gesteld, en op de wijze waarop met IST-gegevens omgegaan zou moeten worden, zich tot de gevolgde praktijk? </vraag>
      <vraag nummer="6">Welke onderwijssectoren worden op dit moment onderworpen aan IST? </vraag>
      <vraag nummer="7">Bent u op enigerlei wijze gekend en/of betrokken geweest in de openbaarmaking van gegevens uit de IST-rapporten? Meent u dat de wijze waarop de openbaarmaking gebeurd is strookt met het doel van IST, en dat de weergave van de gegevens overeenkomt met de IST-resultaten? </vraag>
      <noten afkomstig="vraag">
         <noot nummer="1">Volkskrant 19 december 1998 IST = integraal school toezicht</noot>
      </noten>
   </vragen>
   <antwoorden aantal="7">
      <antwoord nummer="1">Neen. De IST-rapporten zijn door de Volkskrant opgevraagd. </antwoord>
      <antwoord nummer="2">Betrokken scholen maakten in 1998 onderdeel uit van een aselect getrokken steekproef van ruim 800 scholen. </antwoord>
      <antwoord nummer="3">Sinds de Arrondissementsrechtbank Amsterdam geoordeeld heeft dat door de inspectie verzamelde gegevens desgevraagd openbaar gemaakt moeten worden, is de kwestie van de openbaarheid door de inspectie in haar contacten met scholen nadrukkelijk aan de orde gesteld. In de informatiebrochure IST voor 1999 is dit punt expliciet opgenomen. </antwoord>
      <antwoord nummer="4">Integraal schooltoezicht is een werkwijze van de inspectie die het mogelijk maakt diverse aspecten van het onderwijs in hun onderlinge samenhang te bezien en te waarderen. Bij de uitoefening van IST baseert de inspectie zich op artikel 5 uit de WPO, waarin het toezicht wordt geregeld, en artikel 10 dat de verantwoordelijkheidsverdeling tussen overheid en bevoegd gezag nader bepaalt. Bij integraal schooltoezicht voert de inspectie de in artikel 5 genoemde taken (toezicht op naleving van wettelijke bepalingen, het bekend blijven met de toestand van het onderwijs, het bevorderen van de ontwikkeling van het onderwijs, alsmede de rapportagetaak) in samenhang uit. In de werkwijze die zij hanteert, sluit zij aan bij de verantwoordelijkheidsverdeling zoals deze in artikel 10 van de WPO is vastgelegd. Dat betekent dat de school nadrukkelijk wordt uitgenodigd de eigen kwaliteiten te presenteren en in alle fasen van IST bij het toezicht wordt betrokken. </antwoord>
      <antwoord nummer="5">De Onderwijsraad heeft over het integraal schooltoezicht geen advies uitgebracht. Waarschijnlijk baseert de Volkskrant haar weergave van de opvattingen van de Onderwijsraad op diens advies over de kwaliteitskaart in het voortgezet onderwijs. Daarin pleit de Onderwijsraad ervoor om gegevens die de inspectie verzamelt op grond van haar stimulerende en evaluatieve taken, uit te zonderen van de openbaarheid zoals die vereist wordt op grond van de Wet Openbaarheid van Bestuur. Gezien de in het antwoord op vraag 3 aangehaalde uitspraak van de Arrondissementsrechtbank Amsterdam, acht de Onderwijsraad hiervoor een wetswijziging noodzakelijk. De redenering geldt natuurlijk niet alleen voor de kwaliteitskaart in het voortgezet onderwijs, maar ook voor het integraal schooltoezicht in het basisonderwijs. Op de wenselijkheid van zo’n wetswijziging zal ik nader ingaan in de eerder toegezegde beleidsnota over de taken en positie van de inspectie. Vooralsnog ben ik van oordeel dat openbaarheid een zwaarwegend belang is. Zie hiervoor ook het antwoord op vraag 7. In bedoelde beleidsnota zal tevens ingegaan worden op de vraag of de criteria die de inspectie hanteert bij het integraal schooltoezicht, nadere wettelijke verankering behoeven. </antwoord>
      <antwoord nummer="6">IST wordt toegepast in de sector primair onderwijs. Een vergelijkbare integrale aanpak wordt momenteel ontwikkeld voor de sector beroepsonderwijs en volwasseneneducatie. Voor de sector voortgezet onderwijs is een dergelijke werkwijze in voorbereiding. </antwoord>
      <antwoord nummer="7">De inspectie heeft mij van de openbaarmaking tevoren op de hoogte gesteld. Openbaarmaking acht ik niet strijdig met het doel van integraal schooltoezicht; zij kan een extra impuls betekenen voor de scholen om door de inspectie geconstateerde tekortkomingen te verhelpen. Op twee punten echter acht ik de wijze waarop de Volkskrant de gegevens heeft bewerkt minder wenselijk. In de eerste plaats betreft dit de wijze waarop een totaaloordeel wordt geformuleerd over elke individuele school. De gegevens uit het integraal schooltoezicht geven zicht op een palet aan sterke en zwakke kanten van de onderzochte scholen. Een totaalbeoordeling per school (zoals gepubliceerd op de website van de Volkskrant) doet daar onvoldoende recht aan. In de tweede plaats betreft dit de manier waarop uitspraken worden gedaan over groepen scholen. Het IST-onderzoek is nog niet afgerond. Op basis van de resultaten van slechts een deel van het onderzoek worden in de publicatie generaliserende conclusies getrokken over de kwaliteit van het onderwijs in groepen scholen. Daarnaast moet worden bedacht dat het tot de vrijheid van de pers behoort om de gegevens te interpreteren en te presenteren. Bij de evaluatie van het integraal schooltoezicht zal aan deze problematiek aandacht geschonken worden. </antwoord>
      <noten afkomstig="antwoord"/>
   </antwoorden>
</kvr>
