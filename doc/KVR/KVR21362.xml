<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het verdwijnen van veel buslijnen. (Ingezonden 16 september 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21362
</item>
         <item attribuut="Inhoud">Vragen naar aanleiding van berichten over het schrappen van 'tientallen' buslijnen als gevolg van rijksbezuinigingen op het openbaar vervoer.</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Overheidsuitgaven</item>
         <item attribuut="Vindplaats">Kamervragen met antwoord 2004-2005, nr. 153, Tweede Kamer</item>
         <item attribuut="Vraagnr_bij_indiening">2030421360</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-10-13</item>
         <item attribuut="Datum_indiening">2004-09-16</item>
         <item attribuut="Document-id">KVR21362</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="323" allpagenumbers="323 324" vetnummer="2030421360" code="0405tkkvr153" lopendefooter="Tweede Kamer, vergaderjaar 2004–2005, Aanhangsel" filenaam="KVR21362" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="153" onderwerp="" indiendatum="2004-09-16">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-10-13">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het bericht dat tientallen buslijnen gaan sneuvelen door de Rijksbezuinigingen hierop? <voetnoot nummer="1"/>
      </vraag>
      <vraag nummer="2">Deelt u de mening dat de genoemde vermindering van het aantal buslijnen zal leiden tot een slechter openbaar vervoer? Zo ja, bent u bereid hier maatregelen tegen te nemen? Zo neen, waarom niet? </vraag>
      <vraag nummer="3" voetnoot="2">Wat is uw mening over de uitspraak <voetnoot nummer="2"/>van Emiel Peper van CNV Stads- en streekvervoer dat door het verder uithollen van het openbaar vervoer grote groepen mensen in een sociaal isolement worden geperst? Bent u bereid maatregelen te nemen om dit te voorkomen? Zo ja, wat voor maatregelen gaat u nemen? Zo neen, waarom niet? </vraag>
      <vraag nummer="4">Deelt u de mening dat de Rijksbezuinigingen niet alleen buslijnen treffen waar nauwelijks gebruik van gemaakt wordt? Zo ja, wat gaat u doen om dit te voorkomen? Zo neen, waarom niet? </vraag>
      <vraag nummer="5" voetnoot="3">Deelt u de mening dat CVV-vervoer (Collectief Vraagafhankelijk Vervoer) op veel plekken geen volwaardig alternatief is voor de geschrapte buslijnen? Zo ja, hoe verhoudt zich dit met de uitspraak van uw voorganger dat de gevolgen van de korting op het stads- en streekvervoer gecompenseerd worden doordat het CVV een structurele status heeft? <voetnoot nummer="3"/>Zo neen, waarom niet? </vraag>
      <vraag nummer="6">Kunt u aangeven hoe u de positie van het openbaar vervoer ziet? Staat de bezuinigingsdoelstelling hierbij centraal of de kwaliteit van het openbaar vervoer? </vraag>
      <vraag nummer="7">Bent u bereid de beoogde bezuinigingen op het stads- en streekvervoer te voorkomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-09-13" bron="De Telegraaf">De Telegraaf, 13 september 2004</noot>
         <noot nummer="2">Zie noot 1</noot>
         <noot nummer="3" datum="2002-11-7" bron="Handelingen 2002–2003, nr. 18, pag. 1087–1124">Handelingen 2002–2003, nr. 18, pag. 1087–1124, 7 november 2002</noot>
      </noten>
   </vragen>
   <antwoorden aantal="7">
      <antwoord nummer="1">De verantwoordelijkheid voor het busvervoer ligt bij de twaalf provincies en de zeven kaderwetgebieden. Inderdaad bezuinigt «het Rijk» op de rijksbijdragen aan de decentrale overheden, maar de decentrale overheden maken de afweging hoe zij hiermee omgaan: • Door het aanbod zoveel mogelijk te handhaven voor lagere kosten (aanbesteding kan daarbij helpen). • Door het aanbod te verminderen: minder aanbod op tijden en plaatsen met weinig vraag, of zelfs het laten vervallen van (delen van) lijnen, zoals het bericht noemt. • Door – naast de Brede Doeluitkering verkeer en vervoer – eigen regionale middelen in te zetten voor het openbaar vervoer. Niet alle exploitatietekorten hoeven per definitie door het Rijk te worden gefinancierd. De Raad voor Verkeer en Waterstaat heeft onlangs aan de provincies geadviseerd om de ruimte in de provinciale opcenten te benutten voor het openbaar vervoer. Verder adviseert de Raad om bedrijven die baat hebben bij investeringen in het openbaar vervoer, ertoe over te halen om daar ook aan mee te betalen. De bezuinigingen die al in 2002 en 2003 met de Kamer zijn besproken, worden geleidelijk ingevoerd. Het financiële meerjarenperspectief bij mijn brief van 31 oktober 2003 (Kamerstuk 23 645, nr. 59) laat zien dat er, na de forse reducties in 2003 en 2004, de komende drie jaren slechts sprake is van relatief geringe reducties van het OV-budget (het OV-budget is in de ontwerp begroting 2005 opgenomen in de Brede Doeluitkering verkeer en vervoer). Het is dus niet zo dat het Rijk nog «verder bezuinigt» na de in 2002 en 2003 besproken bezuinigingen. De bezuiniging treft alle decentrale overheden in gelijke mate. Het Rijk bezuinigt dus niet alleen «op streekvervoer» maar ook op het stadsvervoer. </antwoord>
      <antwoord nummer="2">Het openbaar vervoer als geheel wordt niet slechter in situaties waarin lijnen worden opgeheven die nauwelijks worden gebruikt, of in situaties waarin alternatieven worden geboden voor opgeheven lijnen (collectief vraagafhankelijk vervoer, buurtbus of een andere vorm van maatwerk). </antwoord>
      <antwoord nummer="3">In het bericht lees ik de volgende uitspraak van de heer Peper: «Het openbaar vervoer wordt verder uitgehold, terwijl grote groepen mensen ervan afhankelijk zijn om op school of bij het ziekenhuis te komen. Zo pers je ze in een sociaal isolement.» In de Nota Mobiliteit is neergelegd dat voorzieningen waar mensen niet om heen kunnen, zoals ziekenhuizen of onderwijsinstellingen, voor iedereen bereikbaar moeten zijn. Hierbij geldt dat mensen die niet zelf in hun mobiliteit kunnen voorzien, moeten kunnen beschikken over een vorm van openbaar vervoer. Dat kan ook Collectief Vraagafhankelijk Vervoer (CVV) zijn. In de essentiële onderdelen van de Nota Mobiliteit is vastgelegd dat de decentrale overheden in hun provinciale en regionale verkeers- en vervoersplannen concreet aan moeten geven op welke wijze deze minimale beschikbaarheid wordt geboden. De bereikbaarheid van school en ziekenhuis is dus gewaarborgd. </antwoord>
      <antwoord nummer="4">Ik heb geen direct zicht op de manier waarop de decentrale overheden de bezuinigingen invullen. Het door u genoemde bericht geeft als voorbeeld de provincie Fryslân. Iedereen kan de website van deze provincie raadplegen en zien hoe Fryslân deze zomer een afweging heeft gemaakt. Provinciale Staten hebben het initiatief genomen, en een projectgroep Openbaar Vervoer gevormd die als taak kreeg een voorstel te maken over het al dan niet opvangen van de rijksbezuinigingen en de wijze waarop. Naar aanleiding van voorstellen van deze projectgroep hebben Provinciale Staten onder andere besloten om de rijksbezuinigingen niet vanuit provinciale middelen te compenseren. Fryslân heeft zelf geconstateerd dat het openbaar vervoer op dit moment een zeer grote dekking heeft in het landelijk gebied, waar de vraag in het algemeen laag is. Er is binnen Fryslân een omslag zichtbaar van aanbodgericht naar vraaggericht openbaar vervoer. Gedeputeerde Staten zeggen hierover: «Bij een vraaggericht systeem zal de vraag (bijvoorbeeld het aantal in- en uitstappers) bepalend zijn voor het aanbod, en niet meer het aantal inwoners van een kern. Als kernen niet het vereiste «vraagniveau» halen zal het OV uit die kern verdwijnen.» Over het algemeen zie ik dat decentrale overheden een zorgvuldige afweging maken waarbij alle betrokkenen in de regio worden gevraagd hun mening en suggesties te geven. Discussies over de regionale invulling van openbaar vervoer worden in eerste instantie gevoerd in de vertegenwoordigende organen van provincies en kaderwetgebieden. Zolang de essentiële onderdelen van de Nota Mobiliteit niet in gevaar komen, zie ik geen reden om mij te mengen in de keuze van decentrale overheden. Periodiek bespreek ik de ontwikkelingen in het Nationaal Mobiliteitsberaad. </antwoord>
      <antwoord nummer="5">Die mening deel ik niet. CVV is een volwaardige vorm van OV, maar dan op afroep, dus zónder vaste tijden en vaste haltes. CVV maakt gebruik van auto’s of kleine busjes. CVV heeft als voordeel dat het vervoer van deur tot deur kan leveren. Wanneer CVV – of welke andere vorm van maatwerk ook – voldoende klantgericht, herkenbaar en flexibel is, dan is het heel wel mogelijk dat het uiteindelijk béter aansluit op de wensen van de klant dan een grote bus met een lage frequentie die geen service tot de deur kan leveren, maar bij een halte stopt. </antwoord>
      <antwoord nummer="6">In de Nota Mobiliteit heeft het Rijk, in samenspraak met de decentrale overheden, de volgende ambities voor het openbaar vervoer neergelegd: • voor het hoofdrailnet: grote vervoerstromen betrouwbaar en veilig verwerken; • voor het regionaal openbaar vervoer: groei in stedelijke netwerken en gericht aanbod op het platteland. De bezuinigingsdoelstelling staat niet centraal, maar is een gegeven. Inmiddels zijn de decentrale overheden aan de slag gegaan om enerzijds creatief en anderzijds – gegeven het financiële meerjarenperspectief – realistisch keuzes te maken zodat een levensvatbaar en op de vraag toegesneden voorzieningenniveau op termijn mogelijk blijft. Overigens wordt er nog wel degelijk geïnvesteerd in de kwaliteit van het openbaar vervoer, zowel door het Rijk als door de decentrale overheden en vervoerders: er wordt geïnvesteerd in toegankelijkheid, in sociale veiligheid en in de chipkaart OV. </antwoord>
      <antwoord nummer="7">De generieke bezuiniging is reeds eind 2002 in de Tweede Kamer besproken bij de behandeling van de begroting 2003. Deze bezuiniging staat niet meer ter discussie. In 2003 is er een extra taakstelling gekomen in verband met het hoge ziekteverzuim. Deze extra taakstelling begon met 10 miljoen euro in 2004 en loopt op tot 40 miljoen euro per jaar vanaf 2007. Over deze extra taakstelling zal ik de Tweede Kamer informeren voorafgaand aan het algemeen overleg over openbaar vervoer op 10 november 2004. </antwoord>
      <noten afkomstig="antwoord"/>
   </antwoorden>
</kvr>
