<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de minister van Onderwijs, Cultuur en Wetenschappen over de werking van de MUB. (Ingezonden 10 juni 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9630
</item>
         <item attribuut="Inhoud">MUB: modernisering universitaire bestuursorganisatie. Vragen over evaluatie van de werking van de MUB, naar aanleiding van een enquête, uitgevoerd door KUNieuws onder hoogleraren van de Katholieke Universiteit Nijmegen naar de werkwijze binnen de nieuwe bestuursstructuur (MUB).</item>
         <item attribuut="Rubriek">Hoger onderwijs (Universiteiten en hogescholen)</item>
         <item attribuut="Trefwoorden">Besturen van universiteiten Medezeggenschap in het onderwijs</item>
         <item attribuut="Vindplaats">Kamervragen met antwoord 1998-1999, nr. 1609, Tweede Kamer</item>
         <item attribuut="Vraagnr_bij_indiening">2989914370</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1999-06-23</item>
         <item attribuut="Datum_indiening">1999-06-10</item>
         <item attribuut="Document-id">KVR9630</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3221" allpagenumbers="3221 3222" vetnummer="2989914370" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9630" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1609" onderwerp="" indiendatum="1999-06-10">
         <vrager partij="GroenLinks" oorsprong="parlement">Rabbae</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-06-23">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de uitkomsten van de enquête die door het KUNieuws is uitgevoerd onder de hoogleraren van de Katholieke Universiteit Nijmegen naar de werkwijze binnen de nieuwe bestuursstructuur (MUB)? <voetnoot nummer="1"/>
      </vraag>
      <vraag nummer="2">Uit deze enquête blijkt onder meer dat hoogleraren in meerderheid vinden dat de nieuwe organisatiestructuur minder helder en meer tijdrovend is, dat hoogleraren minder invloed hebben, en dat de MUB niet bijdraagt tot verbetering van de kwaliteit van het werk. Wat is uw opvatting over deze uitkomst? </vraag>
      <vraag nummer="3">Is deze uitkomst naar uw mening representatief voor andere universiteiten en andere groeperingen, zoals studenten, binnen de universiteit? </vraag>
      <vraag nummer="4">Hebt u inzicht in de opvattingen van studenten over de werking van de MUB? </vraag>
      <vraag nummer="5">De opkomst van studenten bij de verkiezingen voor de nieuwe medezeggenschaps- en studentenraad is de laatste jaren sterk gedaald. Kunt u een overzicht geven van de opkomstcijfers bij die verkiezingen sinds de uitvoering van de MUB? Duiden deze dalende opkomstcijfers naar uw mening op een afnemende betrokkenheid onder studenten bij de universitaire bestuursorganisatie? </vraag>
      <vraag nummer="6">Bent u bereid de uitkomsten van het onderzoek van het KUNieuws mee te nemen bij de invulling van de in de Eerste Kamer door uw voorganger aangekondigde grondige evaluatie van de werking van de MUB? </vraag>
      <vraag nummer="7">Wanneer en op welke manier bent u voornemens deze grondige evaluatie uit te voeren? </vraag>
      <noten afkomstig="vraag">
         <noot nummer="1" datum="1999-05-28" bron="KUNieuws">KUNieuws, 28 mei 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De MUB is pas recent ingevoerd. Er heeft een kanteling in bestuurlijke verhoudingen plaatsgevonden; medebestuur maakte plaats voor medezeggenschap. Het ligt voor de hand dat iedereen zijn of haar plaats nog moet vinden binnen de nieuwe structuur. De mening van een aantal Nijmeegse hoogleraren verklaar ik vooral uit het feit dat de vakgroep als uniform structuurkenmerk, met relatief autonome bevoegdheden, haar wettelijke basis heeft verloren. Een veelvormigheid van samenwerkingsstructuren komt tot ontwikkeling. Men heeft bijgevolg nu ook andere aanspreekpunten. Dit vergt aanpassing en gewenning, maar betekent niet dat de zaken tijdrovender of bureaucratischer moeten zijn. </antwoord>
      <antwoord nummer="3">Per universiteit, en daarbinnen per faculteit, kan een variëteit aan organisatiestructuren voorkomen voor onderwijs en onderzoek. Dit was ook verwacht. De MUB beoogt immers op de situatie toegesneden structuren t.b.v. de primaire processen mogelijk te maken. De universiteiten hebben de vrijheid om binnen de wettelijke kaders hun eigen invulling te geven. Dit levert een veelkleurig beeld op. </antwoord>
      <antwoord nummer="4">De opvattingen van studenten over de werking van de MUB zijn geen onderwerp van actieve en continue landelijke monitoring mijnerzijds. Uiteraard zal de positie van de studenten nadrukkelijk aan bod komen bij de evaluatie van de MUB. Hetzelfde geldt overigens ook t.a.v. de opvattingen van personeel en bestuurders. </antwoord>
      <antwoord nummer="5">Opkomstcijfers worden door ons niet centraal geregistreerd. </antwoord>
      <antwoord nummer="6">Ja. </antwoord>
      <antwoord nummer="7">Mijn voorganger heeft toegezegd dat de brede evaluatie van de MUB binnen vier jaar zal plaatsvinden. U kunt uiterlijk in het voorjaar van 2001 de resultaten daarvan verwachten. </antwoord>
      <noten afkomstig="antwoord"/>
   </antwoorden>
</kvr>
