<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Van Gent (beiden GroenLinks) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over de uitspraak van de Raad van State inzake de bereikbaarheid van Vathorst per auto. (Ingezonden 31 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12355
</item>
         <item attribuut="Inhoud">Vragen naar aanleiding van de uitspraak van de Raad van State (20001629/2) waarbij de Raad het Streekplan Utrecht voor het deel van de VINEX-locatie Vathorst vernietigt omdat de ontsluiting van de nieuw te bouwen wijk voor auto's niet op tijd gereed is.</item>
         <item attribuut="Rubriek">Ruimtelijke ordening en infrastructuur (Overig) Ruimtelijke ordening en infrastructuur (Verstedelijking) Verkeer, vervoer en waterstaat (Motorrijtuigen) Verkeer, vervoer en waterstaat (Wegen)</item>
         <item attribuut="Trefwoorden">Infrastructuur Motorrijtuigen Verstedelijking</item>
         <item attribuut="Vindplaats">Kamervragen met antwoord 2000-2001, nr. 31, Tweede Kamer</item>
         <item attribuut="Vraagnr_bij_indiening">2990015100</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2000-09-28</item>
         <item attribuut="Datum_indiening">2000-08-31</item>
         <item attribuut="Document-id">KVR12355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="61" allpagenumbers="61 62" vetnummer="2990015100" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12355" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="31" onderwerp="" indiendatum="2000-08-31">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-09-28">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van de uitspraak van de Raad van State (20001629/2) waarbij de Raad het Streekplan Utrecht voor het deel van de VINEX-locatie Vathorst vernietigt vanwege de beperkte tijdige auto-ontsluiting van de nieuw te bouwen wijk? </vraag>
      <vraag nummer="2">Bent u van mening dat een goede ontsluiting van VINEX-wijken voor de auto inderdaad een eis is vanuit het mobiliteits- en ruimtelijke ordeningsbeleid? Zo neen, waarom niet? Zo ja, geldt een tijdige ontsluiting van VINEX-wijken ook voor het openbaar vervoer? </vraag>
      <vraag nummer="3">Gaat u ervan uit dat bewonersgroepen ook met succes naar de Raad van State kunnen stappen voor andere VINEX-wijken, waar bijvoorbeeld het openbaar vervoer of de auto-ontsluiting niet tijdig gereed is? </vraag>
      <vraag nummer="4">Bent u van mening dat woonwijken met een goede openbare vervoer- en fietsontsluiting en een beperkte auto-ontsluiting mogelijk dienen te zijn? </vraag>
      <vraag nummer="5">Bent u bereid in de 5e Nota Ruimtelijke Ordening, dan wel het Nationaal Verkeers- en Vervoersplan de mogelijkheid van woonlocaties met een beperkte auto-ontsluiting expliciet op te nemen als rijksbeleid? </vraag>
      <vraag nummer="6">Erkent u dat een groot deel van de problemen van de ontsluiting van Vathorst (OV en weg) op het terrein van het rijk ligt? Bent u bereid samen met de gemeente Amersfoort naar een oplossing te zoeken om na de uitspraak van de Raad van State uit de impasse te geraken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2">Ik meen dat VINEX-locaties voor alle vervoerwijzen (openbaar vervoer, fiets en auto) goed bereikbaar moeten zijn. Aan de bereikbaarheid per openbaar vervoer en fiets ken ik beleidsmatige prioriteit toe. Het streven naar «tijdige» realisatie van de auto-ontsluitingen van de VINEX-locaties levert in de uitvoeringspraktijk doorgaans geen problemen op. </antwoord>
      <antwoord nummer="3">Dat sluit ik niet uit, maar ik acht het niet waarschijnlijk. Ten eerste moet bedacht worden dat de ontwikkeling van de meeste VINEX-locaties, inclusief hun ontsluitingsstructuur, reeds verankerd is in vigerende streek- en bestemmingsplannen. Ten tweede zal de Raad van State elk nieuw geval op zich zelf beoordelen. De rechter zal, evenals bij Vathorst, de zorgvuldigheid van besluitvorming toetsen. Ieder nieuw geval kan dus tot een andere uitspraak leiden dan de uitspraak van de Raad van State over Vathorst. Tot slot wijs ik er volledigheidshalve op dat de Raad van State nog geen finaal oordeel heeft geveld over Vathorst. De bodemprocedure komt naar verwachting in december 2000 voor bij de Raad van State. </antwoord>
      <antwoord nummer="4">Zoals ik in mijn antwoord op de tweede vraag al aangaf, heeft de tijdige ontsluiting per openbaar vervoer en fiets een streepje voor op de ontsluiting voor de auto. Om die reden heeft het rijk afspraken gemaakt met decentrale overheden over OV-projecten. Decentrale overheden hebben de mogelijkheid om in hun planvorming voor VINEX-locaties de positie van fiets en openbaar vervoer te versterken ten opzichte van de auto. Op diverse VINEX-locaties gebeurt dit al door bijvoorbeeld een autoluwe inrichting en de aanleg van busbanen en een netwerk van fietsverbindingen. Ik ben er geen voorstander van om van rijkszijde actief te bevorderen dat de auto-ontsluiting van de VINEX-locaties wordt beperkt. </antwoord>
      <antwoord nummer="5">De ministers van VROM en V&amp;W zijn voornemens om in de Vijfde Nota Ruimtelijke Ordening en het Nationaal Verkeers- en Vervoersplan de relatie tussen verstedelijking en infrastructuur/bereikbaarheid te versterken. Het kabinet zal in beide nota’s hierover een standpunt innemen. De situering, inrichting en ontsluiting van nieuwe verstedelijkingslocaties is hierbij een aandachtspunt. </antwoord>
      <antwoord nummer="6">Een deel van de ontsluiting van Vathorst betreft projecten die zijn opgenomen in het MIT: Randstadspoor (inclusief stations), de OV-verbinding naar het centrum van Amersfoort en de reconstructie van de bestaande aansluiting op de A1. In aanvulling hierop wordt gedacht aan benuttingsmaatregelen voor de A28 en loopt er een trajectstudie voor de A1 inclusief knooppunt Hoevelaken. Niettemin ben ik bereid om samen met de gemeente Amersfoort naar een voor alle partijen passende oplossing te zoeken overeenkomstig mijn eerdere brief van 14 maart 1996, waarin is gesteld dat een tweede aansluiting tot de mogelijkheden behoort indien mocht blijken dat bij verdere doorgroei van 6700 woningen naar ruim 10 000 woningen één aansluiting op de A1 onvoldoende is. Het rijk is echter, los van de financiële aspecten, zeer terughoudend bij nieuwe aansluitingen vanwege de negatieve consequenties voor de doorstroming van het verkeer op het hoofdwegennet. Bovendien zijn extra aansluitingen op de snelweg niet bij voorbaat het enige of meest probate middel om de overlast door autoverkeer in een bestaande stad te verminderen. Hierbij moet rekening worden gehouden met de gemeentelijke inspanningen ten aanzien van het onderliggend wegennet, een flankerend beleid (op het gebied van parkeren, transfer etc.) dat recht doet aan de geplande vervoersalternatieven, het aantal aansluitingen op het hoofdwegennet en de ruimtereservering voor toekomstige infrastructurele ontwikkelingen. Ik stel vast dat de uitspraak van de Raad van State over Vathorst voor een deel het terrein betreft waarvoor primair de gemeente Amersfoort verantwoordelijk is: de aansluiting van de VINEX-locatie Vathorst op het bestaande stedelijke wegennet van Amersfoort. Ik zal initiatief nemen tot een overleg tussen vertegenwoordigers van rijk (VROM en V&amp;W), de provincie Utrecht en de gemeente Amersfoort, om gezamenlijk tot een oplossing te komen. </antwoord>
      <noten afkomstig="antwoord"/>
   </antwoorden>
</kvr>
