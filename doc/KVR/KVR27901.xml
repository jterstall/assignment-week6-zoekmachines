<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Justitie en van Onderwijs, Cultuur en Wetenschap over de auteursrechten op muziek. (Ingezonden 20 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27901
</item>
         <item attribuut="Inhoud">Vragen naar aanleiding van bericht (Financieele Dagblad, 15 maart 2007) dat Europese organisaties voor auteursrechten de Europese Commissie hebben angeboden om de huidige territoriale beperkingen op te heffen. Indiener wil weten hoe de ministers van Justitie en OCW hierover oordelen in het licht van de eerdere motie-Dittrich c.s. (Kamerstuk 28989, nr. 37 herdruk) om bij het beheer van muziekrechten in de EU de culturele diversiteit onder de aandacht te brengen. Indiener is bezorgd dat genoemd voorstel van de industrie de diversiteit in gevaar brengt. Het Europees Parlement heeft zich eerder, middels het aannemen van het rapport van EP-lid mevrouw Levai, uitgesproken tegen exclusieve contracten. [Binnen de huidige situatie moeten auteursrechthebbenden, zoals muzikanten en uitgevers, zich wenden tot de eigen nationale organisatie om hun geld te krijgen van de online en offline verkopen. Deze nationale organisaties moeten de royalties innen bij andere landen. Bron: webwereld.nl].</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Cultuur en taal (Algemeen) Handel en economie (Mededinging)</item>
         <item attribuut="Trefwoorden">Auteursrecht Cultuur Muziek</item>
         <item attribuut="Vindplaats">Kamervragen met antwoord 2006-2007, nr. 1337, Tweede Kamer</item>
         <item attribuut="Vraagnr_bij_indiening">2060709910</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-04-25</item>
         <item attribuut="Datum_indiening">2007-03-20</item>
         <item attribuut="Document-id">KVR27901</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2841" allpagenumbers="2841 2842" vetnummer="2060709910" code="0607tkkvr1337" lopendefooter="Tweede Kamer, vergaderjaar 2006–2007, Aanhangsel" filenaam="KVR27901" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1337" onderwerp="" indiendatum="2007-03-20">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Justitie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-04-25">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over het bericht dat de Europese organisaties voor auteursrechten op muziek de Europese Commissie hebben aangeboden om de huidige territoriale beperkingen op te heffen? <voetnoot nummer="1"/>
      </vraag>
      <vraag nummer="2" voetnoot="2">Hoe oordeelt u over deze ontwikkeling in het licht van de motie-Dittrich c.s? <voetnoot nummer="2"/>
      </vraag>
      <vraag nummer="3">Hoe verhoudt de beslissing van de Europese organisaties voor auteursrechten op muziek zich met het feit dat het Europese Parlement (EP) zich juist tegen exclusieve contracten heeft uitgesproken door het aannemen van het rapport van het EP-lid, mevrouw Levai? </vraag>
      <vraag nummer="4">Wat is uw mening over rapport van mevrouw Levai in het licht van de eerder genoemde motie-Dittrich? Kunt u zich vinden in dit rapport? Zo neen, waarom niet? Zo ja, gaat u bij de Europese Commissie erop aandringen dat het standpunt van het EP tot zijn recht dient te komen? </vraag>
      <vraag nummer="5">Wat is uw mening over het voorstel dat de Europese organisaties van auteursrechten op muziek hebben gedaan in het kader van de desbetreffende mededigingszaak? Hoe ziet u dit in het licht van het rapport van mevrouw Levai? Wat gaat u doen om te voorkomen dat dit voorstel door de Europese Commissie wordt overgenomen? </vraag>
      <noten afkomstig="vraag">
         <noot nummer="1" datum="2007-03-15" bron="Het Financieele Dagblad">Het Financieele Dagblad, 15 maart 2007</noot>
         <noot nummer="2" documenttype="Kamerstuk" kamerstuk-id="28 989" documentnummer="37">Kamerstuk 28 989, nr. 37 (herdruk)</noot>
      </noten>
   </vragen>
   <antwoorden aantal="5">
      <antwoord nummer="1">Het openbaar maken van auteursrechtelijk beschermde muziek via het Internet is niet aan landsgrenzen gebonden. De collectieve uitoefening van het muziekauteursrecht daarentegen is nog steeds in verregaande mate territoriaal bepaald. In principe juichen wij het dan ook toe dat in de markt initiatieven worden ontplooid om de uitoefening van het auteursrecht in overeenstemming te brengen met de praktijk. Wel hebben wij bedenkingen bij de ruimte die het aangemelde model laat aan grote muziekuitgevers om, in weerwil van het onlangs door het Europees Parlement aanvaarde rapport Levai, hun repertoire uitsluitend grensoverschrijdend te laten licentiëren door enkele grote collectieve beheersorganisaties. Gelet op de inhoud en strekking van de door de Tweede Kamer medio 2006 aanvaarde motie-Dittrich c.s. en het door het Europees Parlement aanvaarde rapport-Levai rijst twijfel of het aangemelde model daarmee voldoende oog heeft voor de belangen van kleinere collectieve beheersorganisaties en van gebruikers bij gebreke van enige vorm van vraaggestuurde concurrentie. Door een concentratie van muziekrechten bij slechts enkele grote collectieve beheersorganisaties bestaat voorts de kans dat ook de inkomensvorming van componisten, tekstdichters en onafhankelijke muziekuitgevers uit kleine en middelgrote lidstaten van de Europese Unie onder druk komt te staan, waardoor de culturele diversiteit dreigt te worden ondermijnd. </antwoord>
      <antwoord nummer="2">Zoals bij de beantwoording van de eerste vraag al is weergegeven, hebben wij in het licht van de door de Tweede Kamer aanvaarde motie-Dittrich c.s. bedenkingen bij het door Cisac bij de Europese Commissie aangemelde model voor zover daarin aan grote muziekuitgevers ruimte wordt geboden om hun repertoire uitsluitend door enkele grote collectieve beheersorganisaties grensoverschrijdend uit te laten oefenen. Wij willen er op deze plaats echter wel nadrukkelijk op wijzen dat de Europese Commissie nog niet heeft beslist over het door Cisac aangemelde model. </antwoord>
      <antwoord nummer="3">Het door Cisac bij de Europese Commissie in een mededingingsrechtelijke procedure aangemelde model sluit niet uit dat grote muziekuitgevers hun repertoire uitsluitend door enkele grote collectieve beheersorganisaties grensoverschrijdend zullen laten uitoefenen. Wij vertrouwen er op dat de Europese Commissie met het door het Europees Parlement aanvaarde rapport-Levai rekening zal houden. Mocht dat uiteindelijk niet het geval zijn, dan kan de verantwoordelijke commissaris natuurlijk nog in het Europees Parlement ter verantwoording worden geroepen. </antwoord>
      <antwoord nummer="4">Het rapport-Levai en de motie-Dittrich stemmen zowel qua inhoud als strekking in grote lijnen met elkaar overeen. De minister van Onderwijs, Cultuur en Wetenschap en ik onderschrijven de inhoud en strekking daarvan. In het rapport-Levai en de motie-Dittrich staat dat de regulering van het grensoverschrijdende collectieve beheer bij voorkeur plaats dient te vinden middels een juridisch bindend instrument zoals een richtlijn. Nederland zal daarop in de raadswerkgroep auteursrecht bij de Europese Commissie blijven aandringen. </antwoord>
      <antwoord nummer="5">Voordat de Commissie een beslissing neemt worden de essentiële gegevens uit het aangemelde model in het Publicatieblad bekendgemaakt. Belanghebbenden worden vervolgens in de gelegenheid gesteld daarop te reageren. De Europese Commissie zal bij haar eindoordeel in deze mededingingsprocedure rekening dienen te houden met het door het Europees Parlement aanvaarde rapport-Levai. De Nederlandse regering heeft geen bevoegdheden in deze Europese mededingingsrechtelijke procedure. </antwoord>
      <noten afkomstig="antwoord"/>
   </antwoorden>
</kvr>
