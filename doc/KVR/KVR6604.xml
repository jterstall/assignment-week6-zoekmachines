<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over silicose. (Ingezonden 29 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6604
</item>
         <item attribuut="Inhoud">Beterft berichten over risico's van werknemers in de bouw.</item>
         <item attribuut="Rubriek">Arbeid (Arbeidsbescherming) Bouw (Algemeen)</item>
         <item attribuut="Trefwoorden">Arbeidsbescherming Bouwnijverheid</item>
         <item attribuut="Vindplaats">Kamervragen met antwoord 1997-1998, nr. 796, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-03-03</item>
         <item attribuut="Datum_indiening">1998-01-29</item>
         <item attribuut="Document-id">KVR6604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1629" allpagenumbers="1629 1630" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6604" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="796" onderwerp="" indiendatum="1998-01-29">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-03-3">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening van de American Society for Concrete Construction (ASCCO) en de Occupational Safety and Health Administration (OSHA) dat stofmaskers werknemers in de bouw bij werkzaamheden als boren, frezen, en zagen van beton onvoldoende beschermen tegen de risico’s van silicose? <voetnoot nummer="1"/>
      </vraag>
      <vraag nummer="2">Kunt u de opvatting van de Arbeidsinspectie regio Zuidwest te Rotterdam bevestigen dat de in het Arbobesluit voor de bouw neergelegde grenswaarde van 0,15 mg silica per kubieke meter lucht bij de in vraag 1 omschreven werkzaamheden ruimschoots wordt overschreden omdat er dan «honderden malen meer stof vrijkomt»? </vraag>
      <vraag nummer="3">Bent u bereid, indien stofmaskers niet afdoende zijn, in de eerste plaats de grenswaarde voor de bouw fors aan te scherpen, en in de tweede plaats verdergaande maatregelen verplicht voor te schrijven, zoals afzuigen, ventileren, isoleren, en nathouden? Zo neen, om welke reden niet? </vraag>
      <vraag nummer="4">Moet niet veel meer de nadruk komen te liggen in de bouw op dusdanige werkmethoden dat er veel minder gefreesd behoeft te worden, b.v. door de toepassing van assemblage? Zo ja, bent u hiertoe bereid initiatieven te nemen? </vraag>
      <noten afkomstig="vraag">
         <noot nummer="1" datum="1998-01-16" bron="Cobouw">Cobouw, 16 januari 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Onderscheid dient te worden gemaakt tussen «stof» en silica, als fractie van dit stof. Bij het boren, frezen en zagen van beton kunnen aanzienlijke hoeveelheden stof vrijkomen met maximale hoeveelheden van 12 tot 50 mg per kubieke meter. De maximaal aanvaarde concentratie (MAC-waarde) voor respirabel stof, dat tot diep in de longen kan dringen, bedraagt 5 milligram per kubieke meter lucht, als gemiddelde over een werkdag van 8 uur. Met betrekking tot de hoeveelheid vrij kristallijn silica (kwarts) die hierbij vrij kan komen, zijn maximale concentraties gemeten tot honderd maal de wettelijke grenswaarde van 0,15 mg silica per kubieke meter lucht, gemiddeld over een werkdag van 8 uur. Voor de desbetreffende arbeidssituaties geldt dat geen beheersmaatregelen zijn genomen waardoor het vrijkomen van silicahoudend stof zoveel mogelijk zou worden voorkomen. Indien wel beheersmaatregelen worden genomen, kan een aanzienlijke reductie van het blootstellingsniveau worden bereikt. </antwoord>
      <antwoord nummer="3">Met ingang van 1 januari jl. heb ik voor de bouwnijverheid in de Arbeidsomstandighedenregeling een wettelijke grenswaarde vastgesteld van vrij kristallijn silica (kwarts), conform het advies van de sociale partners in de Sociaal-Economische Raad (SER). In mijn schrijven aan de Kamer van 22 december 1997 heb ik de Kamer hierover geïnformeerd. Deze wettelijke grenswaarde, van 0,15 mg vrij kristallijn silica per kubieke meter lucht, gemiddeld over een werkdag van 8 uur, heeft een tijdelijk karakter. In 1999 zal de SER mij nader adviseren met het oog op een verdere verlaging (i.c. een halvering) van de wettelijke grenswaarde tot het niveau van de door de Gezondheidsraad geadviseerde gezondheidskundige waarde van 0,075 mg vrij silica per kubieke meter lucht, gemiddeld over een werkdag van 8 uur. Deze waarde biedt, volgens de huidige wetenschappelijke inzichten, bescherming tegen longaandoeningen die in verband kunnen worden gebracht met blootstelling aan vrij kristallijn silica. Ter realisatie van deze voorgenomen verlaging zal door de sociale partners een plan van aanpak worden opgesteld en uitgevoerd. Voorts heb ik de Kamer in eerder genoemd schrijven in kennis gesteld van mijn voornemen om, op basis van de uitkomsten van een door mij op te dragen onderzoek, de stand der techniek ter beheersing van de blootstelling aan vrij kristallijn silica in de vorm van beleidsregels vast te leggen, na consultering van de sociale partners in de bouw. Indien via beheersmaatregelen, zoals deze door koploperbedrijven worden ingezet en in beleidsregels zullen worden vastgelegd, de blootstelling niet tot beneden de voor de bouw vigerende wettelijke grenswaarde kan worden verlaagd, zullen aanvullend persoonlijke beschermingsmiddelen dienen te worden ingezet. De voorgenomen beleidsregels zullen in de loop van 1998 van kracht worden. De Arbeidsinspectie zal na vaststelling van de beleidsregels hierop gaan handhaven. Met ingang van 1 januari 1998 kan de inzet van innovatieve bedrijfsmiddelen fiscaal worden gefacilieerd op basis van de Regeling willekeurige afschrijving arbo-investeringen, de zogenoemde FARBO-regeling. Van de regeling kan gebruik worden gemaakt indien een bedrijfsmiddel wordt aangeschaft dat op de desbetreffende lijst bij de regeling is opgenomen. Op deze lijst staan ook bedrijfsmiddelen die de blootstelling aan kwarts verlagen. De lijst zal jaarlijks worden aangepast aan de nieuwe technische ontwikkelingen. </antwoord>
      <antwoord nummer="4">Aanpak bij de bron inzake een doeltreffende beheersing van de blootstelling van werknemers aan vrij kristallijn silica heeft te allen tijde voorrang, conform het algemeen beleid ten aanzien van stoffen in de arbeidsomgeving. Aanpassing van werkmethoden door bijvoorbeeld assemblage, in plaats van het ter plaatse bewerken van silica-houdend materiaal onder minder gecontroleerde omstandigheden, verdient de voorkeur in het licht van bronaanpak van de blootstelling van vrij kristallijn silica. Bij de ontwikkeling van de bouwplannen kan hier rekening mee worden gehouden. Aanpassing van bouw- en werkmethoden grijpt in het algemeen sterk in op de bestaande praktijk. Voorts kunnen om technische of ethische redenen belemmeringen worden opgeworpen, waardoor alternatieve werkmethoden niet kunnen worden toegepast, respectievelijk niet worden geaccepteerd. Om een trend van toenemend gebruik van alternatieve werkmethoden in gang te zetten, is kennis omtrent de mogelijkheden van dergelijke bouw- en werkmethoden bij de belangrijkste groepen in de bouw een voorwaarde. Uit onderzoek door de partners in de bouwnijverheid is gebleken dat knelpunten in de informatiestroom zijn aan te wijzen aan deze cruciale (beroeps)groepen. Het betreffen voornamelijk opdrachtgevers (architecten) en werkvoorbereiders (aannemers) die verstoken blijven van de noodzakelijke informatie. Om dit kennishiaat op te heffen hebben de partners in de bouw zeer recentelijk een voorlichtingsbrochure gepubliceerd waarin het onderwerp van aanpassing van bouw- en werkmethoden wordt behandeld. De brochure zal aan architecten en werkgevers in de bouw worden verstuurd. In deze aanschrijving zal de werkgever worden verzocht de specifiek op de werkvoorbereider gerichte informatie, aan hem te overhandigen. </antwoord>
      <noten afkomstig="antwoord"/>
   </antwoorden>
</kvr>
