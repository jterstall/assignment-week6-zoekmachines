<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de minister van Financiën over benzine-accijns en grenspomphouders. (Ingezonden 24 augustus 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10220
</item>
         <item attribuut="Inhoud">Vragen over de compensatie van de accijnsverhoging door de regering aan Nederlandse pomphouders aan de Duitse grens, en de gevolgen van een recente EU-beschikking inzake deze compensatiemaatregel.</item>
         <item attribuut="Rubriek">Bedrijfsleven en industrie (Ondernemingen) Belastingen (Accijnzen) Energie, water en grondstoffen (Aardolie) Handel en economie (Mededinging)</item>
         <item attribuut="Trefwoorden">Accijnzen Benzinestations Grensregio's Mededinging Overheidssteun</item>
         <item attribuut="Vindplaats">Kamervragen met antwoord 1998-1999, nr. 2032, Tweede Kamer</item>
         <item attribuut="Vraagnr_bij_indiening">2989917520</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">1999-09-15</item>
         <item attribuut="Datum_indiening">1999-08-24</item>
         <item attribuut="Document-id">KVR10220</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4095" allpagenumbers="4095 4096" vetnummer="2989917520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10220" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="2032" onderwerp="" indiendatum="1999-08-24">
         <vrager partij="CDA" oorsprong="parlement">Stroeken</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Op welke wijze wilt u tegemoetkomen aan de voorwaarde van de Tweede Kamer gesteld aan de goedkeuring van de accijnsverhoging per 1 juli 1997, namelijk dat compensatie aan de grenspomphouders zou plaatsvinden? <voetnoot nummer="1"/>
      </vraag>
      <vraag nummer="2">Bent u bereid, met het oog op de bedrijfsvoering van pomphouders, de eventuele terugvordering van de subsidiemiddelen pas dan te laten plaatsvinden nadat alternatieve compensatiemogelijkheden zijn verkregen? </vraag>
      <vraag nummer="3">Bent u van mening dat als compensatie voor een groot deel van de grenspomphouders uiteindelijk onmogelijk blijkt te zijn, daarmee niet is voldaan aan de door de Kamer gestelde voorwaarde rond de accijnsverhoging van 1 juli 1997 en deze verhoging derhalve ongedaan dient te worden gemaakt? </vraag>
      <vraag nummer="4">Kan de Kamer zo spoedig mogelijk een afschrift van de beschikking uit Brussel toegezonden krijgen? Gaat u beroep aantekenen tegen de beschikking? Zo neen, waarom niet? </vraag>
      <vraag nummer="5">Bent u bereid met de Eurocommissaris Interne Markt, de heer Bolkestein, overleg te voeren over de Europese afstemming van deze en andere accijnsaanpassingen in de toekomst? </vraag>
      <vraag nummer="6">Het accijnsverschil van Euro loodvrije benzine tussen Nederland en Duitsland bedraagt per heden 31 cent per liter (Duitsland DM 1.779 Nederland f 2,31). Bent u bereid bij toekomstige accijnsverhogingen in het aangrenzende buitenland, naast Brusselse afstemming, tevens een Nederlandse afweging te maken waarbij rekening wordt gehouden met de grenspomphouders? </vraag>
      <vraag nummer="7">MKB Nederland en de Bovag hebben berekend dat de accijnsverhoging van 1 juli 1997 een accijnsverlies voor Nederland betekende van 200 miljoen gulden en een omzetverlies voor de Nederlandse middenstand van 750 miljoen gulden. Voorts is er milieuschade ontstaan door de vele honderden miljoenen omgereden kilometers om in het buitenland te tanken. Wegen al deze nadelen op tegen de door de minister veronderstelde voordelen ten gevolge van die accijnsverhoging? </vraag>
      <noten afkomstig="vraag">
         <noot nummer="1" datum="1997-10-1" bron="Algemeen Overleg">Algemeen Overleg, 1 oktober 1997, Kamerstuk 25 600-IXB, nr. 8</noot>
      </noten>
   </vragen>
   <antwoorden aantal="5">
      <antwoord nummer="1, 3 en 7">Tijdens de behandeling in de Tweede Kamer van de Wet van 20 december 1996 tot wijziging van enkele belastingwetten c.a. (belastingplan 1997) is zowel door de staatssecretaris van Financiën als door mijzelf benadrukt dat de in die wet opgenomen accijnsverhoging niet afhankelijk was of zou worden gesteld van de vraag of een maatregel ter mitigering van de negatieve effecten voor de pomphouders in de grensstreek door de Europese Commissie (of de Raad) zou worden goedgekeurd (zie onder meer kamerstuk 25 052, nr. 24, blz. 25, middelste kolom en de handelingen van 21 november 1997, blz. 29–2433, linkerkolom). Daarnaast is benadrukt dat de mobiliteitsproblematiek een bredere politieke afweging vergt. De accijnsverhoging moet in samenhang worden gezien met aan de ene kant een pakket maatregelen dat beoogt de capaciteit van openbaar vervoer en wegvervoer uit te breiden en aan de andere kant een pakket maatregelen dat het gebruik afremt. In het algemeen overleg van 1 oktober 1997 – waarnaar de heer Stroeken verwijst – heb ik aangegeven dat ook het achteraf terugdraaien van de accijnsverhoging, indien bijvoorbeeld de weglekeffecten zouden optreden, niet aan de orde is (kamerstuk 25 600 IXB, nr. 8, blz. 8). </antwoord>
      <antwoord nummer="2">In mijn reactie op de eerdere vragen van de heer Stroeken (kamerstuk 26 100 IXB, nr. 23) heb ik aangegeven dat ik geen mogelijkheden zie de pomphouders op andere wijze te compenseren. De eventuele terugvordering van de verleende subsidie kan daar niet van afhankelijk worden gesteld. </antwoord>
      <antwoord nummer="4">Bij brief van 13 augustus 1999 heb ik de Tweede Kamer – vertrouwelijk – een afschrift van de beschikking van de Commissie doen toekomen. De regering beraadt zich nog over het instellen van beroep. </antwoord>
      <antwoord nummer="5">De in EU-verband geharmoniseerde accijnstarieven zijn minimumtarieven. Dit betekent dat iedere lidstaat vrij is in het aanpassen van zijn tarieven, mits deze boven het minimumniveau blijven. Dit neemt niet weg dat Nederland er een groot voorstander van is om aanpassingen te doen in Europees kader. Nederland zal er voor blijven pleiten dat de in Europees verband vastgestelde minimumtarieven voor de accijns zullen worden verhoogd. Nederland is om die reden een krachtig voorstander van de totstandkoming van een door de Commissie ingediend richtlijnvoorstel dat – in zekere mate – voorziet in een dergelijke verhoging en zal alles ondernemen om op dit dossier resultaat te bereiken. </antwoord>
      <antwoord nummer="6">Het accijnsverschil tussen Nederland en Duitsland bedraagt op dit moment 8,5 cent per liter, en niet 31 cent per liter zoals in de vragen staat vermeld. De Duitse regering heeft in zijn belastingen een verdere verhoging van de benzineaccijns in 2000 en 2001 aangekondigd met 6 pfennig per liter. Met betrekking tot accijnsverhogingen is in het Regeerakkoord vastgelegd dat dit instrument, onder gelijktijdige verlaging van de houderschapsbelasting, wordt ingezet afhankelijk van de ontwikkelingen in Duitsland en België. </antwoord>
      <noten afkomstig="antwoord"/>
   </antwoorden>
</kvr>
