<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Depla (beiden PvdA) aan de ministers voor Vreemdelingenzaken en Integratie en van Justitie over het vrijlaten van een illegale crimineel die 58 overtredingen en misdrijven beging. (Ingezonden 11 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22773
</item>
         <item attribuut="Inhoud">Vragen over de mogelijkheid om illegale criminelen tot ongewenste vreemdeling te verklaren en uit te zetten. Vragenstellers verwijzen ook naar de door de Tweede Kamer aangenomen motie-Depla (Kamerstuk 29537, nr. 5) waarin wordt uitgesproken dat het niet gewenst is dat criminele en tot ongewenst persoon verklaarde vreemdelingen weer op straat worden gezet in de Nederlandse steden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1422, Tweede Kamer</item>
         <item attribuut="Vraagnr_bij_indiening">2040510380</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2005-04-15</item>
         <item attribuut="Datum_indiening">2005-03-11</item>
         <item attribuut="Document-id">KVR22773</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3029" allpagenumbers="3029 3030" vetnummer="2040510380" code="0405tkkvr1422" lopendefooter="Tweede Kamer, vergaderjaar 2004–2005, Aanhangsel" filenaam="KVR22773" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1422" onderwerp="" indiendatum="2005-03-11">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="2005-04-15">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat in de stad Utrecht een illegale crimineel die 58 overtredingen en misdrijven beging opnieuw is vrijgelaten? </vraag>
      <vraag nummer="2">Waarom kon deze crimineel niet het land uit worden gezet? </vraag>
      <vraag nummer="3">Waarom kon deze crimineel niet als ongewenst persoon verklaarde vreemdeling worden vastgezet in afwachting van zijn vrijlating? </vraag>
      <vraag nummer="4">Wat vindt u van het oordeel van de Vreemdelingenkamer op 15 februari jl. dat, wanneer er niet op redelijke termijn zicht is op uitzetting, de illegale crimineel niet langer kan worden vastgehouden, ook al gaat het hier om tot een ongewenst persoon verklaarde vreemdeling? </vraag>
      <vraag nummer="5">Waarom is hier voor de tot ongewenst persoon verklaarde vreemdeling niet uitgegaan van de maximale strafmaat van 6 maanden? </vraag>
      <vraag nummer="6" voetnoot="1">Wat is de stand van zaken ten aanzien van de eind juni 2004 aangenomen motie-Dijsselbloem <voetnoot nummer="1"/>waarin de Kamer uitspreekt dat het ongewenst is dat criminele tot ongewenst persoon verklaarde vreemdelingen weer op straat worden gezet in de Nederlandse steden? </vraag>
      <vraag nummer="7">Welke stappen zijn ondernomen om de maximale detentie voor tot ongewenste persoon verklaarde vreemdelingen te verhogen om hen zodoende, in afwachting van hun uitzetting, van de straat te houden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 537" documentnummer="5">Kamerstuk 29 537, nr. 5</noot>
      </noten>
   </vragen>
   <antwoorden aantal="7">
      <antwoord nummer="1">Ja. De betrokken vreemdeling heeft onder verschillende aliassen diverse overtredingen en misdrijven begaan, waarvoor hij is gestraft. Bovendien is de vreemdeling ongewenst verklaard op grond van artikel 67 van de Vreemdelingenwet 2000. De vreemdeling heeft vanaf 3 november 2004 in vreemdelingenbewaring verbleven. De bewaring is op 7 maart 2005 opgeheven na een uitspraak van de rechter. </antwoord>
      <antwoord nummer="2">Ten aanzien van deze vreemdeling is een zogenoemde interim measure getroffen door het Europees Hof voor de Rechten van de Mens (EHRM) in afwachting van een uitspraak van dat Hof. Indien het EHRM een interim measure treft, dient de betrokken overheid af te zien van de uitzetting van de persoon in kwestie totdat het Hof een inhoudelijk uitspraak in de bodemprocedure heeft gedaan. Uitzetting van deze vreemdeling is dus op dit moment niet mogelijk. </antwoord>
      <antwoord nummer="3">De betrokken vreemdeling is op 3 november 2004 ter fine van uitzetting in vreemdelingenbewaring gesteld. De rechter heeft opheffing van de bewaring gelast omdat er geen zicht op uitzetting bestond vanwege de getroffen interim measure. Vervolgens is de vreemdeling op 7 maart 2005 in vrijheid gesteld. </antwoord>
      <antwoord nummer="4">Naarmate de vreemdelingenbewaring voortduurt, wordt het belang van de vreemdeling om in vrijheid gesteld te worden groter. In de jurisprudentie van rechtbanken wordt er doorgaans van uitgegaan dat na zes maanden bewaring het belang van de vreemdeling om in vrijheid gesteld te worden in het algemeen zwaarder weegt dan het algemeen belang om de vreemdeling ter fine van uitzetting in bewaring te houden. Onder omstandigheden kan die termijn evenwel langer dan wel korter zijn. De termijn van zes maanden kan onder meer overschreden worden indien er sprake is van ongewenstverklaring of zware criminele antecedenten. Voor het voortduren van de vreemdelingenbewaring geldt echter altijd dat er concreet zicht op uitzetting moet zijn. Zodra dit zicht op uitzetting ontbreekt, is het voortduren van de maatregel onrechtmatig, ook bij criminele vreemdelingen die minder dan zes maanden in bewaring zitten. Op grond van de specifieke aspecten van een zaak is het aan de rechter om in iedere individuele zaak te oordelen of de bewaring dient voort te duren of moet worden opgeheven. Blijkens de uitspraak van 15 februari jl. heeft de rechter in de getroffen interim measure van het EHRM aanleiding gezien voor opheffing van de bewaring omdat hij van oordeel was dat het zicht op uitzetting ontbrak nu vanwege de interim measure geen uitzettingshandelingen mogen worden ondernomen. </antwoord>
      <antwoord nummer="5">De betrokken vreemdeling is ongewenst verklaard op grond van artikel 67 van de Vreemdelingenwet 2000. Zijn bezwaar tegen de ongewenstverklaring is op 28 januari 2005 ongegrond verklaard. De vreemdeling heeft hiertegen beroep ingesteld. Het beroep is nog niet inhoudelijk door een rechter behandeld. Zolang de ongewenstverklaring niet onherroepelijk is, is het niet gebruikelijk dat het Openbaar Ministerie de zaak aanbrengt bij de strafrechter. </antwoord>
      <antwoord nummer="6" voetnoot="1">Bij brief van 4 maart 2005 <voetnoot nummer="1"/>ben ik ingegaan op bedoelde motie. Het onderdeel van de motie dat erop ziet dat in principe te allen tijde voorkomen dient te worden dat ongewenst verklaarde vreemdelingen na detentie of vreemdelingenbewaring opnieuw in de Nederlandse steden worden vrijgelaten, is een ondersteuning van het huidig beleid. In het kader van VRIS (Vreemdelingen in de Strafrechtsketen) is een werkwijze ontwikkeld met als oogmerk dat criminele (illegale) vreemdelingen na ommekomst van hun straf, bij voorkeur vanuit strafrechtelijke detentie, uit Nederland verwijderd worden, indien noodzakelijk en mogelijk, met een ongewenstverklaring. Hiermee wordt zoveel mogelijk voorkomen dat de overlastveroorzakende vreemdelingen weer op straat belanden. </antwoord>
      <antwoord nummer="7">Indien deze vraag ziet op de maximale duur van vreemdelingenbewaring, wil ik erop wijzen dat deze, zoals hierboven gesteld, niet aan een wettelijk bepaalde maximale termijn gebonden. Voorts kan een vreemdeling die in Nederland verblijft terwijl hij weet of ernstige reden heeft om te vermoeden dat hij tot ongewenst vreemdeling is verklaard, ingevolge artikel 197 van het Wetboek van Strafrecht een gevangenisstraf van ten hoogste zes maanden worden opgelegd. In voornoemde motie was aanvankelijk een verzoek opgenomen de maximale detentie voor ongewenste vreemdelingen te verhogen. Ik heb aanvaarding van de motie met dit dictum destijds ontraden. In de gewijzigde versie van de motie die uiteindelijk door de Tweede Kamer is aanvaard, is deze passage komen te vervallen. Ik zie derhalve geen aanleiding stappen te ondernemen voor een hogere strafmaat voor overtredingen van artikel 197 van het Wetboek van Strafrecht. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2004–2005, 29 537, nr. 23</noot>
      </noten>
   </antwoorden>
</kvr>
