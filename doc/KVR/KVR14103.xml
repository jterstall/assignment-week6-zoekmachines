<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Kortram (beiden PvdA) aan de minister van Justitie over de mishandeling van een onderwijzeres in Hellevoetsluis. (Ingezonden 29 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14103
</item>
         <item attribuut="Inhoud">Vragen naar aanleiding van een bericht in de Telegraaf van 27 juni 2001 dat een onderwijzeres aan een basisschool in Hellevoetsluis voor de klas is afgetuigd met een stuk hout, maar de politie niet is opgetreden omdat er geen aangifte is gedaan.</item>
         <item attribuut="Rubriek">Basisonderwijs (Onderwijspersoneel) Criminaliteit en openbare orde (Veiligheid)</item>
         <item attribuut="Trefwoorden">Mishandeling Onderwijsgevenden basisonderwijs</item>
         <item attribuut="Vindplaats">Kamervragen met antwoord 2000-2001, nr. 1552, Tweede Kamer</item>
         <item attribuut="Vraagnr_bij_indiening">2000112960</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Kortram</persoon>
         </item>
         <item attribuut="Datum_reaktie">2001-08-01</item>
         <item attribuut="Datum_indiening">2001-06-29</item>
         <item attribuut="Document-id">KVR14103</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3237" allpagenumbers="3237 3238" vetnummer="2000112960" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14103" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1552" onderwerp="" indiendatum="2001-06-29">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Kortram</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1 augustus 2001), zie ook Aanhangsel Handelingen nr. 1529, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat een 51-jarige onderwijzeres van een basisschool in Hellevoetsluis enkele dagen geleden voor de klas met een stuk hout is afgetuigd? <voetnoot nummer="1"/>
      </vraag>
      <vraag nummer="2" voetnoot="1">Is het waar dat de politie ter plaatse niet is opgetreden omdat geen aangifte is gedaan, hoewel de dader bekend is? <voetnoot nummer="1"/>
      </vraag>
      <vraag nummer="3">Had het niet voor de hand gelegen dat door de schoolleiding aangifte zou zijn gedaan van mishandeling van hun leerkracht? </vraag>
      <vraag nummer="4">Bent u bereid te overwegen ambtenaren verbonden aan scholen op grond van art. 162 van het wetboek van Strafvordering te verplichten aangifte te doen van geweldsmisdrijven begaan ten opzichte van leerkrachten in het kader van hun functie? </vraag>
      <vraag nummer="5">Is het de politie in Hellevoetsluis niet bekend dat ook zonder aangifte strafrechtelijk onderzoek kan worden gedaan naar een mishandelingszaak ? </vraag>
      <vraag nummer="6">Wilt u bevorderen dat alsnog ten spoedigste een opsporingsonderzoek wordt ingesteld naar aanleiding van het in Hellevoetsluis gesignaleerde misdrijf? </vraag>
      <noten afkomstig="vraag">
         <noot nummer="1" datum="2001-06-27" bron="De Telegraaf">De Telegraaf, 27 juni 2001</noot>
      </noten>
   </vragen>
   <antwoorden aantal="6">
      <antwoord nummer="1">Op 20 juni 2001 omstreeks 12.00 uur heeft een incident plaatsgevonden, waarbij een onderwijzeres door een familielid van één van de kinderen in haar klas en ten overstaan van die klas, met een stuk hout één maal op de bovenarm is geslagen. </antwoord>
      <antwoord nummer="2">De politie is terstond na het incident ter plaatse gegaan en heeft aldaar gesproken met alle betrokken partijen. In dat verband werd duidelijk dat de onderwijzeres heel nadrukkelijk afzag van het doen van aangifte en aldus de voorkeur gaf aan bemiddeling. Mede om die reden is op dat moment niet tot aanhouding van de verdachte overgegaan. De politie heeft tot op heden actief geparticipeerd in de bemiddeling tussen de onderwijzeres, de ouders, de verdachte, de kinderen alsmede het schoolbestuur. Deze gesprekken verlopen tot op heden naar ieders tevredenheid, in het bijzonder tot die van de onderwijzeres. Overigens is de bemiddeling nog niet beëindigd. </antwoord>
      <antwoord nummer="3">De onderwijzeres heeft te kennen gegeven dat er van diverse zijden (waaronder de schoolleiding) is aangedrongen op het doen van aangifte en het uitspreken van de wens tot strafrechtelijke vervolging. Zij volhardde echter in haar standpunt dat zij dit om haar moverende redenen niet wenste te doen. Ofschoon het in deze mogelijk was geweest dat bijvoorbeeld de schoolleiding aangifte zou doen, is daar vanaf gezien omdat men de wens van de onderwijzeres respecteerde. Derhalve heeft de politie niet verder aangedrongen op het doen van aangifte. </antwoord>
      <antwoord nummer="4">Mede gelet op de antwoorden op de overige vragen ben ik van oordeel dat noch met betrekking tot het incident en het optreden van de politie dat hierop is gevolgd, noch in het algemeen, aanleiding bestaat om ambtenaren die verbonden zijn aan scholen te verplichten aangifte te doen van geweldsmisdrijven begaan ten opzichte van leerkrachten in het kader van hun functie. </antwoord>
      <antwoord nummer="5">Uiteraard is door de politie overwogen of in deze zaak niettemin nader strafrechtelijk onderzoek dient plaats te vinden. Na uitvoerig overleg is daarvan afgezien, waarbij al hetgeen reeds hiervoor is opgemerkt uitdrukkelijk is meegewogen. Naast alle hiervoor vermelde argumenten is ook van belang dat de school waar een en ander zich afspeelde niet eerder met dergelijke problemen geconfronteerd is. </antwoord>
      <antwoord nummer="6">Het College van procureurs-generaal heeft mij bericht dat de hoofdofficier van justitie te Rotterdam van oordeel is dat de politie correct en weloverwogen heeft gehandeld en derhalve op juiste gronden uiteindelijk de weg van de bemiddeling heeft verkozen boven strafrechtelijk optreden. De hoofdofficier acht het strafrechtelijk optreden niet opportuun omdat dit onevenredige schade had kunnen/kan berokkenen aan het slachtoffer en de ernst van het strafbare feit een dergelijk optreden aldus niet rechtvaardigt. Met het College acht ik dit oordeel verantwoord. Ik zie daarom geen aanleiding te bevorderen dat een strafrechtelijk onderzoek wordt ingesteld. </antwoord>
      <noten afkomstig="antwoord"/>
   </antwoorden>
</kvr>
