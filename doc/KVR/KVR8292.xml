<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk (PvdA), Verburg (CDA), Van Blerck-Woerdman (VVD), Van Vliet (D66), Hermann (GroenLinks), Kant (SP), Van der Vlies (SGP), Schutte (GPV) en Rouvoet (RPF) aan de minister van Volksgezondheid, Welzijn en Sport over verstrekking van afzetinformatie door apothekers. (Ingezonden 25 september 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8292
</item>
         <item attribuut="Inhoud">Vragen over de contracten die Glaxo Welcome b.v. heeft gesloten met apothekers. Zie ook Aanhangsel Handelingen nr. 300, vergaderjaar 1998-1999.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 1998-1999, nr. 421, Tweede Kamer</item>
         <item attribuut="Vraagnr_bij_indiening">2989900750</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Vliet</persoon>
<persoon partij="VVD">Van Blerck-Woerdman</persoon>
<persoon partij="CDA">Verburg</persoon>
<persoon partij="PvdA">Oudkerk</persoon>
            <persoon partij="GroenLinks">Hermann</persoon>
            <persoon partij="SP">Kant</persoon>
            <persoon partij="SGP">Van der Vlies</persoon>
            <persoon partij="GPV">Schutte</persoon>
            <persoon partij="RPF">Rouvoet</persoon>
         </item>
         <item attribuut="Datum_reaktie">1998-12-01</item>
         <item attribuut="Datum_indiening">1998-09-25</item>
         <item attribuut="Document-id">KVR8292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="859" allpagenumbers="859 860" vetnummer="2989900750" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8292" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="421" onderwerp="" indiendatum="1998-09-25">
         <vrager partij="D66" oorsprong="parlement">Van Vliet</vrager>
<vrager partij="VVD" oorsprong="parlement">Van Blerck-Woerdman</vrager>
<vrager partij="CDA" oorsprong="parlement">Verburg</vrager>
<vrager partij="PvdA" oorsprong="parlement">Oudkerk</vrager>
         <vrager partij="GroenLinks" oorsprong="parlement">Hermann</vrager>
         <vrager partij="SP" oorsprong="parlement">Kant</vrager>
         <vrager partij="SGP" oorsprong="parlement">Van der Vlies</vrager>
         <vrager partij="GPV" oorsprong="parlement">Schutte</vrager>
         <vrager partij="RPF" oorsprong="parlement">Rouvoet</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het contract dat Glaxo heeft gesloten met apothekers, waarin deze apothekers zich verplichten om afzetinformatie te verstrekken in ruil voor kortingen op geneesmiddelen? <voetnoot nummer="1"/>
      </vraag>
      <vraag nummer="2">Kan worden nagegaan om welke informatie het hier concreet gaat, waarbij zowel informatie over geneesmiddelen, als ook over patiënten en voorschrijvende artsen wordt betrokken? Is deze informatieverstrekking in strijd met wet- en regelgeving, ook op Europees niveau, onder meer op het gebied van privacy, medisch beroepsgeheim en mededinging? </vraag>
      <vraag nummer="3">Bent u op de hoogte van het feit, dat apothekers tevens contractueel vast leggen dat zij alleen bepaalde geneesmiddelen van Glaxo afleveren wanneer een huisarts op stofnaam voorschrijft, in ruil voor betaling door Glaxo? </vraag>
      <vraag nummer="4" voetnoot="2 3">Wat is uw verwachting van de waarde van FTO <voetnoot nummer="2"/>en in het regeerakkoord afgesproken FTTO <voetnoot nummer="3"/>, wanneer dit soort afspraken blijven bestaan? </vraag>
      <vraag nummer="5">Wat verwacht u van de door de KNMP toegezegde medewerking bij het afschaffen van kortingen en bonussen? </vraag>
      <vraag nummer="6">Bent u op de hoogte van het onderzoek van Moret, Ernst &amp; Young, waarin begroot wordt dat dergelijke contracten tussen farmacieconcerns en apothekers op jaarbasis tussen de 300 en 600 miljoen gulden opleveren voor apothekers? </vraag>
      <vraag nummer="7">Bent u het eens met de stelling dat kortingen en bonussen ten goede moeten komen aan de zorg in plaats van aan de apotheker? Bent u het eens met de stelling dat kortingen en bonussen nu niet altijd aan de zorg ten goede komen? Zo ja, op welke wijze en met behulp van welke vigerende wet- en regelgeving denkt u iets te kunnen doen aan kortingen en bonussen die niet aan de zorg ten goede komen? Denkt u op korte termijn te kunnen ingrijpen via verlaging van de receptregelvergoeding, dan wel via een extra korting op de inkoopvergoeding? Bent u van plan daartoe op korte termijn, afgezien van de toegezegde beleidsbrief geneesmiddelen, met concrete maatregelen te komen en deze aan de Kamer mee te delen? Zo ja, wanneer? </vraag>
      <noten afkomstig="vraag">
         <noot nummer="1" datum="1998-09-22" bron="Radio 1 journaal">Radio 1 journaal, 22 september 1998</noot>
         <noot nummer="2">Farmacotherapieoverleg</noot>
         <noot nummer="3">Farmacotherapeutisch transmuraal overleg</noot>
      </noten>
   </vragen>
   <antwoorden aantal="5">
      <antwoord nummer="1, 2 en 3">Naar aanleiding van vragen van het lid van uw kamer Oudkerk over contracten tussen apothekers en de farmaceutische industrie (2979802030) heb ik de Inspectie voor de Gezondheidszorg verzocht een onderzoek in te stellen naar de contracten tussen Glaxo Welcome b.v. en apothekers. Onlangs heeft de Inspectie haar eerste bevindingen in een rapport vastgelegd. Bij haar onderzoek heeft de Inspectie de standaardcontracten die Glaxo Welllcome hanteert ingezien. Deze contracten bevatten afspraken over het verstrekken van afzetgegevens van geneesmiddelen, het geven van patiëntenvoorlichting, het bespreken van het farmaco-therapeutisch overleg en het afleveren van Glaxo Wellcome-producten wanneer op stofnaam is voorgeschreven (substitutie). Tegenover deze verplichtingen van de desbetreffende apothekers staan door hen te ontvangen vergoedingen. Hoewel de Inspectie voor de Gezondheidszorg op basis van de standaardcontracten alsmede mondeling verstrekte informatie van Glaxo Wellcome concludeert dat er geen strijdigheid is met het Reclamebesluit geneesmiddelen, ben ik van menig dat de thans beschikbare gegevens geen definitief uitsluitsel geven over eventuele strijdigheid met het Reclamebesluit geneesmiddelen. Om deze reden heb ik de Inspectie dan ook verzocht om een nader onderzoek in te stellen naar de daadwerkelijk afgesloten contracten. De wetgeving op het gebied van privacy en medisch beroepsgeheim is in dit geval niet aan de orde. Glaxo Wellcome heeft meegedeeld dat de apothekers geen gegevens over patiënten en voorschrijvende artsen verstrekken. De toetsing van de contracten aan de Mededingingswet is niet mijn taak. De Nederlandse Mededingingsautoriteit (NMa) is daartoe de bevoegde instantie. Inmiddels heb ik de NMa gevraagd de contracten aan de Mededingingswet te toetsen. </antwoord>
      <antwoord nummer="4">Bij de beantwoording van de vragen van het lid van uw Kamer Oudkerk over financiële afspraken tussen de farmaceutische industrie en deelnemers aan het FTO heb ik reeds aangegeven dat ik van mening ben dat dergelijke contracten de onafhankelijkheid van de FTO-deelnemers aantasten en daarmee de doelstelling van het FTO ondermijnen. Om deze reden acht ik deze contracten onwenselijk en ontoelaatbaar. Daar het FTO één van de speerpunten is van het voorgenomen beleid ten aanzien van de kwaliteit en doelmatigheid (betaalbaarheid) van de farmaceutische zorg, geldt dit hiervoor in versterkte mate. Ik ben dan ook van plan om zorg te dragen dat dergelijke praktijken in de toekomst niet meer zullen plaatsvinden. In het kader van het nadere onderzoek van de Inspectie zal worden bezien in hoeverre dergelijke afspraken nu reeds verboden zijn op grond van het Reclamebesluit geneesmiddelen. Ook wordt nagegaan of bedoelde contracten op grond van art. 40 van de Wet op de beroepen in de individuele gezondheidszorg (BIG) kunnen worden verboden. Daarnaast wordt thans een aanpassing van het Reclamebesluit geneesmiddelen voorbereid, waarbij de normstelling zal worden geconcretiseerd en verduidelijkt. Tenslotte zal het toezicht op de reclame worden geïntensiveerd. Een en ander neemt niet weg dat de deelnemers aan het FTO op dit punt een duidelijke eigen verantwoordelijkheid hebben. Zowel de KNMP als de LHV hebben zich inmiddels uitdrukkelijk tegen dergelijke praktijken uitgesproken. De KNMP heeft inmiddels aangekondigd te zullen bezien of haar beroepscode op dit punt aanscherping behoeft. </antwoord>
      <antwoord nummer="5">De KNMP heeft inmiddels haar volledige medewerking toegezegd aan het in kaart brengen van de verschijningsvormen en omvang van kortingen en bonussen. Hiertoe zal een onafhankelijk empirisch onderzoek bij apotheekhoudenden plaatsvinden. Een en ander moet volledig inzicht verschaffen in de hoogte van de gerealiseerde kortingen en bonussen. De aanbesteding van het onderzoek zal zeer binnenkort plaatsvinden, waardoor het onderzoek snel van start kan gaan. Hierbij valt overigens de kanttekening te plaatsen dat deze toezegging van de KNMP niet de medewerking van alle individuele apothekers waarborgt. </antwoord>
      <antwoord nummer="6">De firma Moret, Ernst &amp; Young heeft in opdracht van VWS twee onderzoeken uitgevoerd omtrent het verschijnsel kortingen en bonussen bij apotheekhoudenden. Het eerste betreft de zogenaamde «quick scan», uitgevoerd in de periode december 1996–maart 1997, waarvan u in april 1997 de eindrapportage ontving. Het betrof hier een onderzoek naar kortingen en bonussen op factuur bij een klein aantal apotheken. Het tweede onderzoek, uitgevoerd door Moret, Ernst &amp; Young in de periode november 1997–februari 1998, had als onderwerp het in kaart brengen van de verschijningsvormen van kortingen en bonussen. Hiervan ontving u in maart 1998 het eindrapport. Geen van beide onderzoeken biedt inzicht in de totale hoogte van (bepaalde verschijningsvormen van) door apotheekhoudenden genoten kortingen en bonussen. Evenmin bieden zij inzicht in inkomsten voor apothekers uit contracten van het bedoelde type tussen farmacieconcerns en apothekers. Het eerdergenoemde empirische onderzoek bij apotheekhoudenden zal naar verwachting wel meer duidelijkheid verschaffen over het totale kortingen- en bonussenbedrag. </antwoord>
      <antwoord nummer="7">Bij brief van 13 november jl. aan de Tweede Kamer heb ik aangegeven dat bovenmatige kortingen en bonussen aan de zorg ten goede moeten komen. Ik ben het ook eens met de stelling dat dit nu waarschijnlijk onvoldoende het geval is. Het tarief van de apotheker bestaat uit twee onderdelen, te weten de receptregelvergoeding (de vergoeding voor de dienstverlening van de apotheker) en de vergoeding voor de inkoopkosten (de inkoopprijs van het geneesmiddel). Inmiddels wordt circa 200 miljoen gulden bij apotheekhoudenden weggehaald in verband met door hen ontvangen kortingen en bonussen. Dit gebeurt enerzijds door middel van een verlaging van de inkoopvergoeding met 150 miljoen gulden per jaar. Daarnaast is sprake van een forfaitaire korting op de receptregelvergoeding van circa 45 miljoen gulden per jaar. Zoals eerder aangegeven zal een onafhankelijk onderzoek plaatsvinden naar de daadwerkelijke omvang van de kortingen en bonussen. De eerste resultaten op basis van een representatieve steekproef zullen naar verwachting in maart 1999 beschikbaar zijn. Mede op basis hiervan zal ik dan concrete maatregelen voorbereiden en met u bespreken. </antwoord>
      <noten afkomstig="antwoord"/>
   </antwoorden>
</kvr>
