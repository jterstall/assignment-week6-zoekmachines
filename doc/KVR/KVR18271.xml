<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak en Van Gent (beiden GroenLinks) aan de ministers van Verkeer en Waterstaat en van Sociale Zaken en Werkgelegenheid en de staatssecretaris van Volkshuisvesting, Ruimtelijke Ordening en Milieubeheer over ernstige smog in Nederland. (Ingezonden 8 augustus 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18271
</item>
         <item attribuut="Inhoud">Vragen naar aanleiding van een ANP-bericht van 7 augustus 2003 over maatregelen om smogvorming in Nederland te beperken, zoals het beperken van de maximumsnelheid.</item>
         <item attribuut="Rubriek">Milieu (Luchtverontreiniging)</item>
         <item attribuut="Trefwoorden">Luchtverontreiniging</item>
         <item attribuut="Vindplaats">Kamervragen met antwoord 2002-2003, nr. 1706, Tweede Kamer</item>
         <item attribuut="Vraagnr_bij_indiening">2020315820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2003-08-13</item>
         <item attribuut="Datum_indiening">2003-08-08</item>
         <item attribuut="Document-id">KVR18271</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3565" allpagenumbers="3565 3566 3567" vetnummer="2020315820" code="0203tkkvr1706" lopendefooter="Tweede Kamer, vergaderjaar 2002–2003, Aanhangsel" filenaam="KVR18271" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1706" onderwerp="" indiendatum="2003-08-8">
         <vrager partij="GroenLinks" oorsprong="parlement">Duyvendak</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Verkeer en Waterstaat en van Sociale Zaken en Werkgelegenheid en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-08-13">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Sociale Zaken en Werkgelegenheid en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het u bekend dat er sinds woensdagavond 6 augustus jl. er ernstige smog heerst in Nederland? <voetnoot nummer="1"/>
      </vraag>
      <vraag nummer="2">Wat heeft u reeds ondernomen om ervoor te zorgen dat de hoeveelheid smog wordt teruggedrongen? </vraag>
      <vraag nummer="3">Welke maatregelenpakketten heeft u klaarliggen voor het geval dat de smogconcentratie de komende dagen zal toenemen tot boven de EU-alarmdrempel? </vraag>
      <vraag nummer="4">Deelt u de mening dat alles op alles gezet moet worden om de hoeveelheid smog de komende dagen aanzienlijk terug te dringen, om schade aan de gezondheid van mensen te voorkomen dan wel te beperken? </vraag>
      <vraag nummer="5">Bent u bereid om per direct de maximumsnelheid op snelwegen rond steden en in andere kwetsbare gebieden terug te brengen tot 70 kilometer per uur, teneinde de uitstoot van vervuilende stoffen terug te dringen? Zo neen, waarom niet? </vraag>
      <vraag nummer="6">Bent u bereid nog deze week andere maatregelen voor te bereiden, zoals het weren van vrachtauto’s uit woongebieden, de bevolking op te roepen om het autogebruik te beperken tot het hoogstnoodzakelijke en/of afspraken te maken met de industrie over het terugdringen van de uitstoot van vervuilende stoffen? Zo neen, waarom niet? </vraag>
      <vraag nummer="7">Bent u bereid actie te ondernemen, bijvoorbeeld door het aanhouden van een tropenrooster of arbeidstijdverkorting, opdat voorkomen wordt dat werknemers die buiten werken blootgesteld worden aan schadelijke hoeveelheden smog en grote hitte? Zo neen, waarom niet? </vraag>
      <vraag nummer="8">Bent u bereid om op korte termijn hierover contact op te nemen met uw collega’s in de EU om tot gezamenlijke maatregelen te komen? Zo neen, waarom niet? </vraag>
      <vraag nummer="9">Bent u bereid om deze vragen voor aanstaande zaterdag te beantwoorden? </vraag>
      <noten afkomstig="vraag">
         <noot nummer="1" datum="2003-08-7" bron="ANP">ANP, 7 augustus 2003</noot>
      </noten>
   </vragen>
   <antwoorden aantal="9">
      <antwoord nummer="1" voetnoot="3">Ja. Het betrof een overschrijding van de EU-alarmdrempel voor ozon van 240 µg/m <voetnoot nummer="3"/>gedurende 1 uur rond zeven uur in de avond in Zeeland. Een uur later lag de concentratie al weer onder de alarmdrempel. Op 7 en 8 augustus zijn ook overschrijdingen gedurende enkele uren in het oosten van Nederland door het RIVM gemeld. Op 9 en 10 augustus zijn geen overschrijdingen van de EU-alarmdrempel opgetreden. De komende dagen wordt een weersomslag verwacht waardoor de ozonconcentraties verder zullen afnemen. Wel kan vlak voor de weersomslag nog heel kort de ozonconcentratie sterk oplopen om daarna verder omlaag te gaan. </antwoord>
      <antwoord nummer="2" voetnoot="3">Het structurele beleid om de ozonconcentraties terug te dringen heeft reeds lange tijd hoge prioriteit. In het kader van het beleid inzake verzuring en grootschalige luchtverontreiniging zijn in het NMP4 voor 2010 nationale emissieplafonds gesteld voor onder andere stikstofoxiden en vluchtige koolwaterstoffen (de precursorstoffen waaruit ozon ontstaat na chemische reactie in de atmosfeer onder invloed van het zonlicht). De ozonconcentraties in Nederland worden echter voor 90% veroorzaakt door buitenlandse emissies. Ozon is in heel Europa een probleem en kan alleen via een internationale aanpak worden opgelost. Daartoe zijn in 1999 in het kader van de UN-ECE het Gotenburg-protocol en in 2001 in het kader van de EU de richtlijn nationale emissieplafonds (NEC-richtlijn) tot stand gekomen, waarin voor ieder land voor 2010 emissieplafonds voor onder andere stikstofoxiden en vluchtige koolwaterstoffen zijn vastgelegd. Voor Nederland liggen de NMP4-emissieplafonds iets onder de emissieplafonds van de NEC-richtlijn terwijl de emissieplafonds voor de EU lidstaten in de NEC-richtlijn soms ook weer iets scherper zijn gesteld dan in het Gotenburg-protocol. Thans wordt hard gewerkt aan het opstellen van een bestrijdingsplan (Uitvoeringsnotitie Emissieplafonds Verzuring en Grootschalige Luchtverontreiniging 2003) dat moet leiden tot realisatie van de emissieplafonds voor Nederland. Het is de bedoeling deze uitvoeringsnotitie eind dit jaar aan de Tweede Kamer aan te bieden. Het nationale en Europese beleid van de afgelopen jaren en de maatregelen die daarbij genomen zijn om de emissies van stikstofoxiden en vluchtige koolwaterstoffen terug te dringen hebben reeds succes gehad. Uit RIVM-analyses blijkt dat de piekconcentraties van ozon zoals die de laatste jaren voorkomen tijdens zomersmogperioden duidelijk lager zijn dan in de tachtiger en begin negentiger jaren van de vorige eeuw. Het RIVM verwacht in 2010 geen overschrijdingen meer van de EU-alarmdrempel (grens ernstige smog) en nog slechts incidenteel (bij zeer uitzonderlijke weersomstandigheden maximaal 16 uur per jaar) overschrijding van de informatiedrempel voor ozon (180 µg/m <voetnoot nummer="3"/>, grensmatige smog) wanneer het Europees beleid voor emissieplafonds zal zijn uitgevoerd. Het structurele EU-beleid in Nederland leidt er dus toe dat in 2010 geen ernstige smog en nog zeer incidenteel matige smog zal optreden. </antwoord>
      <antwoord nummer="3">In de Europese richtlijn voor ozon waarin de alarmdrempel is vastgelegd worden lidstaten verplicht actieplannen voor tijdelijke maatregelen ter vermindering van de ozonconcentratie tijdens smogepisoden op te stellen voor gebieden waar een risico van overschrijding van de alarmdrempel dreigt, indien er significante mogelijkheden zijn dat risico te verminderen of de duur of ernst van de overschrijding van de alarmdrempel te beperken. Wanneer geconstateerd wordt dat er geen significante mogelijkheden voor de beperking van het risico, de duur of de ernst van een overschrijding bestaan, zijn de lidstaten ontheven van deze verplichting. In verband hiermee heeft het RIVM vorig jaar een analyse uitgevoerd naar de effectiviteit van tijdelijke maatregelen ter beperking van de ozonconcentraties tijdens zomersmogepisoden (Effects of short-term abatement measures on peak ozone concentrations during summer episodes in the Netherlands; rapport nr. 725501004/2001 ook te vinden op http://www.rivm.nl/bibliotheek/ rapporten/725501004.html). Onderzocht is wat het effect is van een snelheidslimiet van 80 km voor personenauto’s en 60 km voor vrachtauto’s op snelwegen, een rijverbod voor auto’s zonder katalysator en een rijverbod voor vrachtauto’s op binnenstedelijke wegen. Al deze tijdelijke maatregelen tezamen leiden volgens de RIVM-modelberekeningen voor het jaar 2003 tot een toename van 5% van de ozonconcentratie in de dichtbevolkte geïndustrialiseerde gebieden in het westen van Nederland. In het oosten en zuiden van Nederland, met normaliter de hoogste ozonconcentraties, zijn de veranderingen zeer gering (–1 tot +1 %). Deze toename van de ozonconcentratie is als volgt te verklaren. In de dichtbevolkte gebieden van Nederland is de emissie van stikstofmonoxide relatief hoog waardoor veel ozon wordt afgebroken. Minder emissie van stikstofoxiden leidt daar dan tot minder afbraak van ozon wanneer de concentraties van ozon al hoog zijn. Zelfs het volledig tot nul reduceren van de emissies van stikstofoxiden en vluchtige koolwaterstoffen tijdens episoden (een zeer onrealistische aanpak) leidt volgens de RIVM-berekeningen voor 2003 maar tot een daling van de ozonconcentratie van maximaal 4%. Ook is berekend wat het effect is wanneer de beperkte tijdelijke maatregelen (snelheidsbeperking en rijverboden) ook in België en Duitsland zouden worden genomen. Ook dan zal de ozonconcentratie nauwelijks veranderen (+1 tot –1 %). Net als begin jaren 90 van de vorige eeuw toen ook een uitgebreide discussie met de Tweede Kamer heeft plaatsgevonden over tijdelijke maatregelen bij zomersmog, heb ik daarom geconcludeerd dat het nemen van tijdelijke maatregelen geen zin heeft en zelfs contraproductief kan werken. Deze conclusie is ook in een rapport van Europese deskundigen in opdracht van de Europese Commissie bevestigd. VROM zal onderzoeken of de genoemde tijdelijke maatregelen tijdens extreme weersomstandigheden wel een positief effect kunnen hebben op de luchtkwaliteit in het algemeen. Ik zal u hierover informeren. </antwoord>
      <antwoord nummer="4">Zoals hiervoor al aangegeven heeft het structurele beleid ter terugdringing van de ozonconcentratie hoge prioriteit. Dit is blijkens de RIVM-analyses alleen mogelijk via structurele maatregelen zoals die in het kader van de NMP4-doelstellingen, de EU-richtlijn nationale emissieplafonds en het Gotenburg-protocol worden ontwikkeld. Wel kan de blootstelling van de bevolking en daardoor het optreden van gezondheidseffecten worden verminderd door zich in de middag en vroege avond, wanneer de hoogste concentraties optreden, niet langdurig in de buitenlucht in te spannen. In de berichtgeving op teletekst en in de persberichten van het RIVM en van Commissarissen van de Koningin in diverse provincies wordt ingegaan op de gezondheidseffecten en gedragsadviezen. </antwoord>
      <antwoord nummer="5">Zie antwoord op vraag 3. </antwoord>
      <antwoord nummer="6">Zie antwoord op vraag 3. </antwoord>
      <antwoord nummer="7">De totstandkoming van werktijdregelingen is een zaak van werkgevers en werknemers/Ondernemingsraad onderling. De Arbeidstijdenwet biedt voor werkgevers en werknemers de mogelijkheid om te komen tot werktijdregelingen met aangepaste begin- en eindtijden, waarbij tevens de mogelijkheid bestaat om extra rustpauzes in te roosteren. Dergelijke regelingen zouden het probleem van de hitte kunnen ondervangen. Voor wat betreft de blootstelling aan smog moet men niet uit het oog verliezen dat de risico’s voor werknemers in de buitenlucht niet anders zijn dan voor de bevolking. Verkorting van de arbeidstijd of een tropenrooster zal hier dus geen soelaas kunnen brengen. Dit geldt wellicht minder voor werknemers die zwaar lichamelijk werk verrichten en daardoor, qua blootstelling aan ozon extra kwetsbaar zijn; een tropenrooster kan in deze gevallen ervoor zorgen dat de opname van ozon vanwege het gedeeltelijk werken gedurende de koelere perioden van de dag, minder zal zijn. Ik ga ervan uit dat werkgevers en werknemers rekening houden met dit soort werkzaamheden bij het benutten van de regelmogelijkheden die de Arbeidstijdenwet biedt. </antwoord>
      <antwoord nummer="8">In EU-kader is door de Europese Commissie het Clean Air for Europe (CAFE) programma opgezet waarin op grond van uitgebreid onderzoek een integrale strategie voor de bestrijding van luchtverontreiniging wordt ontwikkeld. In dat kader worden ook de NEC-richtlijn en de luchtkwaliteitsrichtlijn voor ozon geëvalueerd, waarbij zal worden bezien of er mogelijkheden zijn om de doelstellingen verder aan te scherpen. De resultaten hiervan moeten eind 2004 begin 2005 beschikbaar komen, waarna de Europese Commissie dan met nieuwe voorstellen zal komen. In afwachting van dit programma acht ik het niet zinvol op korte termijn actie in Europees verband te ondernemen. </antwoord>
      <antwoord nummer="9">Bij dezen bied ik u de antwoorden aan. </antwoord>
      <noten afkomstig="antwoord"/>
   </antwoorden>
</kvr>
