<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Beek en Visser (beiden VVD) aan de minister voor Bestuurlijke Vernieuwing en Koninkrijksrelaties over reisdocumenten. (Ingezonden 26 april 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25815
</item>
         <item attribuut="Inhoud">Sinds de invoering van de identificatieplicht is het aantal verloren of gestolen paspoorten en identiteitskaarten sterk gestegen. Wat zijn de redenen hiervoor. Is er sprake van fraude en welke maatregelen kunnen hiertegen genomen worden?</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Fraude Paspoorten</item>
         <item attribuut="Vindplaats">Kamervragen met antwoord 2005-2006, nr. 1656, Tweede Kamer</item>
         <item attribuut="Vraagnr_bij_indiening">2050612430</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="VVD">Van Beek</persoon>
            <persoon partij="VVD">Visser</persoon>
         </item>
         <item attribuut="Datum_reaktie">2006-06-13</item>
         <item attribuut="Datum_indiening">2006-04-26</item>
         <item attribuut="Document-id">KVR25815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="2050612430" code="0506tkkvr1656" lopendefooter="Tweede Kamer, vergaderjaar 2005–2006, Aanhangsel" filenaam="KVR25815" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1656" onderwerp="" indiendatum="2006-04-26">
         <vrager partij="VVD" oorsprong="parlement">Van Beek</vrager>
         <vrager partij="VVD" oorsprong="parlement">Visser</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="13 juni 2006), zie ook Aanhangsel Handelingen nr. 1567, vergaderjaar 2005–2006">
         <antwoorder functie="minister" ministerie="Bestuurlijke Vernieuwing en Koninkrijksrelaties">Pechtold</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hoe vaak komt het voor dat sprake is van vermissing dan wel diefstal van een paspoort bij één en dezelfde persoon? </vraag>
      <vraag nummer="2" voetnoot="1">Wat zijn de redenen behalve de in de brief van 31 januari 2006 <voetnoot nummer="1"/>genoemde, dat het aantal verloren of gestolen paspoorten en identiteitskaarten sinds de invoering van de identificatieplicht sterk is gestegen? </vraag>
      <vraag nummer="3" voetnoot="2">Berekenen de gemeenten verschillende tarieven voor de vermissing van de genoemde reisdocumenten? Wat is daarvan de reden? Ligt één tarief voor de kosten van vermissing, te hanteren door alle gemeenten, niet voor de hand? Zo neen, waarom niet? <voetnoot nummer="2"/>
      </vraag>
      <vraag nummer="4">Waarom is het niet mogelijk om aan te geven in hoeveel gevallen er bij gestolen dan wel vermiste reisdocumenten sprake is van fraude? </vraag>
      <vraag nummer="5">Wat zal de rol van de centrale reisdocumentenadministratie straks zijn bij het tegengaan van fraude met vermiste dan wel gestolen reisdocumenten? Zal deze centrale administratie soelaas bieden? Of zijn er aanvullende maatregelen nodig? Zo ja, welke? Bent u bereid die maatregelen te nemen? </vraag>
      <vraag nummer="6">Kan de beoogde wijziging van de Paspoortwet, zoals aangegeven in uw brief van 24 februari 2006 , eerder dan het najaar 2006 bij de Tweede Kamer worden ingediend? Zo neen, waarom niet? </vraag>
      <noten afkomstig="vraag">
         <noot nummer="3"/>
         <noot nummer="1" documenttype="Kamerstuk" kamerstuk-id="25 764" documentnummer="28">Kamerstuk 25 764, nr. 28</noot>
         <noot nummer="2" datum="2006-04-24" bron="de Volkskrant">de Volkskrant, 24 april 2006</noot>
         <noot nummer="3" documenttype="Kamerstuk" kamerstuk-id="25 764" documentnummer="29">Kamerstuk 25 764, nr. 29</noot>
      </noten>
   </vragen>
   <antwoorden aantal="6">
      <antwoord nummer="1">De cijfers aangaande de totale aantallen gestolen en vermiste reisdocumenten zijn vermeld in mijn brief van 31 januari 2006. Wat betreft de zogenaamde veelvermissers kan ik de volgende cijfers verstrekken: Sedert 1 januari 2001 zijn er ongeveer 8500 personen waarvan het reisdocument (paspoort en/of Nederlandse Identiteitskaart) 3 of meer keer is gestolen dan wel als vermist is opgegeven. Een groep van ongeveer 640 personen heeft 5 of meer keer een reisdocument als vermist of gestolen aangegeven. Bij 10 personen gaat het om 10 keer of vaker. </antwoord>
      <antwoord nummer="2">De redenen die mij bekend zijn heb ik in mijn brief van 31 januari 2006 aangegeven. </antwoord>
      <antwoord nummer="3" voetnoot="1 2">Indien houders van een paspoort of een Nederlandse identiteitskaart bij het aanvragen van een nieuw document het oude document niet kunnen overleggen, dienen de paspoortverstrekkende autoriteiten, waaronder gemeenten, extra handelingen te verrichten. Zoals ook is aangegeven in het antwoord van 5 maart 1998 <voetnoot nummer="1"/>en van 25 maart 2005 <voetnoot nummer="2"/>op eerdere kamervragen over dit onderwerp moet daarbij onder andere worden gedacht aan het verzenden van kennisgevingen, het opvragen van het oude aanvraagformulier en het opmaken van de verklaring van vermissing. Gemeenten kunnen hiervoor een bedrag aan leges in rekening brengen, waarvan de hoogte per gemeente kan verschillen naargelang de wijze waarop deze kosten in de desbetreffende gemeenten zijn opgebouwd. Ook de mate waarin de inkomsten uit de leges voor vermissing van documenten volgens gemeentelijk beleid moeten bijdragen aan het totaalbeeld, waarbij de gezamenlijke rechten in de legesverordening niet boven de werkelijke kosten mogen uitgaan, is bepalend voor de hoogte daarvan. Er kan dus onderscheid ontstaan in de tarieven die gemeenten hanteren bij vermissing van reisdocumenten en ik zie op grond van het bovenstaande onvoldoende reden om de tarieven van louter de vermissing van reisdocumenten geheel vast te leggen. </antwoord>
      <antwoord nummer="4">In het Basisregister reisdocumenten worden uitsluitend als gestolen en vermiste opgegeven reisdocumenten geregistreerd. Of er fraude met gestolen of vermiste reisdocumenten heeft plaatsgevonden kan niet uit deze registratie worden afgeleid. Of er van fraude sprake is kan uitsluitend door opsporingsinstanties worden vastgesteld. Ik verwijs in dit verband naar de brief van de minister van Justitie van 7 juni 2004 (TK 2003–2004, 29 200 VI, nr. 166). </antwoord>
      <antwoord nummer="5">De toename van het aantal vermiste en gestolen reisdocumenten baart mij, zoals ik de Tweede Kamer nog recentelijk heb gemeld in mijn brief van 31 januari 2006 (TK, vergaderjaar 2005–2006, 25 764 nr. 28), zorgen. Ik ben daarom bezig om het beleid op dit punt aan te scherpen en waar nodig nieuwe beleidsinstrumenten te ontwikkelen, waaronder de nieuwe reisdocumentenadministratie. De (centrale) online raadpleegbare reisdocumentenadministratie heeft onder meer tot doel om, vanaf het moment dat het reisdocument is aangevraagd, te kunnen nagaan wat de status van het betreffende reisdocument is. Het is de bedoeling dat de instanties die reisdocumenten moeten kunnen controleren (in verband met grenscontrole dan wel in het kader van de uitvoering van de Wet op de identificatieplicht) 7 dagen per week en 24 uur per dag in de nieuwe administratie kunnen verifiëren of: • het betreffende reisdocument in het maatschappelijk verkeer mag voorkomen; • de gegevens in het reisdocument overeenkomen met de gegevens in de administratie. Door de verificatiemogelijkheden kan mogelijke fraude met het document worden gedetecteerd. Vervolgens zal nader onderzoek ter zake kunnen plaatsvinden. De politie (waar op grond van de Paspoortwet aangifte moet worden gedaan van de vermissing van een reisdocument) zal de mogelijkheid krijgen om rechtstreeks in de reisdocumentenadministratie te registreren dat een reisdocument is vermist dan wel is gestolen, zodat reeds in een zo vroeg mogelijk stadium het oneigenlijk gebruik van een als gestolen of vermist opgegeven document kan worden gedetecteerd. Naast de nieuwe reisdocumentenadministratie (die, omdat daarvoor een wijziging van de Paspoortwet nodig is, niet op korte termijn beschikbaar zal zijn) is de samenwerking tussen de uitgevende instanties, politie en Justitie van belang. Die samenwerking moet worden verbeterd. Wat betreft de reisdocument uitgevende instanties zal binnenkort het beleid met betrekking tot de toepassing van art. 24b Paspoortwet (weigering of vervallenverklaring indien het gegronde vermoeden bestaat van misbruik van reisdocumenten) worden aangescherpt. Ik laat daarvoor een nieuwe circulaire opstellen, waarin de criteria om tot weigering of vervallenverklaring van een paspoort over te gaan worden verduidelijkt. In de circulaire zal worden aangegeven welke activiteiten het ministerie van Binnenlandse Zaken en Koninkrijksrelatie (BZK), waar nodig in samenwerking met de uitgevende instanties, zal gaan verrichten om de uitvoering van de circulaire in de praktijk te waarborgen. Samen met de ministers van BZK en Justitie ga ik na welke mogelijkheden er zijn om bij een vermoeden van fraude en misbruik van reisdocumenten sneller te kunnen overgaan tot een onderzoek Een ambtelijke werkgroep is bezig om de mogelijkheden te inventariseren. Ik verwacht de Kamer in het najaar hierover verder te kunnen informeren. </antwoord>
      <antwoord nummer="6">Eerdere indiening van het wetsvoorstel met betrekking tot het inrichten van de (centrale) online bevraagbare reisdocumentenadministratie acht ik niet goed mogelijk. De planning om in het najaar van 2006 het wetsvoorstel in te dienen is al ambitieus. Voorts hecht ik, gelet op de strekking van het wetsvoorstel, aan een goede afstemming van het wetsvoorstel met de betrokken uitvoerende instanties én met het College Bescherming Persoonsgegevens. </antwoord>
      <noten afkomstig="antwoord">
         <noot nummer="1">TK 1997–1998, 875</noot>
         <noot nummer="2">TK 2004–2005, 1257</noot>
      </noten>
   </antwoorden>
</kvr>
