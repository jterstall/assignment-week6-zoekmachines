<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Onderwijs, Cultuur en Wetenschap over veiligheidsplannen op scholen. (Ingezonden 9 september 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24002
</item>
         <item attribuut="Inhoud">Vragen naar aanleding van het artikel 'Middelbare scholen doen nog te weinig aan veiligheid' in de Volkskrant van 7 september 2005.</item>
         <item attribuut="Rubriek">Basisonderwijs (Overig) Beroepsonderwijs en volwasseneneducatie (Overig) Criminaliteit en openbare orde (Veiligheid) Voortgezet onderwijs (Overig)</item>
         <item attribuut="Trefwoorden">Onderwijs Openbare orde en veiligheid</item>
         <item attribuut="Vindplaats">Kamervragen met antwoord 2005-2006, nr. 95, Tweede Kamer</item>
         <item attribuut="Vraagnr_bij_indiening">2040521190</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2005-10-04</item>
         <item attribuut="Datum_indiening">2005-09-09</item>
         <item attribuut="Document-id">KVR24002</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="207" allpagenumbers="207 208" vetnummer="2040521190" code="0506tkkvr95" lopendefooter="Tweede Kamer, vergaderjaar 2005–2006, Aanhangsel" filenaam="KVR24002" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="95" onderwerp="" indiendatum="9september 2005">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-10-4">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u het bericht dat nog altijd een meerderheid van de scholen geen veiligheidsplan heeft (terwijl dat wel verplicht is)? Hoe beoordeelt u het bericht dat slechts 45% van de scholen pestincidenten registreert en slechts 43% van de scholen seksuele misdragingen bijhoudt? <voetnoot nummer="1"/>
      </vraag>
      <vraag nummer="2" voetnoot="2">Wanneer kunt u meer doen dan uw «educated guess» over eventuele verharding van het schoolklimaat, waarover u schreef bij de beantwoording van de vragen over de toename van het aantal schorsingen van leerlingen? <voetnoot nummer="2"/>
      </vraag>
      <vraag nummer="3">Deelt u het oordeel van sectororganisatie Schoolmanagers VO dat het veel tijd kost om een veiligheidsplan te maken en dat dit bovenop de primaire taken komt? </vraag>
      <vraag nummer="4">Hebt u de verantwoordelijkheid voor de uitvoering van uw beleid voor de veiligheid op school tot nog toe teveel afgeschoven naar de individuele scholen? Zo neen, op welke wijze heeft u dan de scholen zoal gefaciliteerd om bovenop de primaire taken te werken aan hun veiligheidsplan? </vraag>
      <vraag nummer="5">Wat gaat u ondernemen om direct verandering te brengen in deze schokkende cijfers over de scholen die nog onvoldoende werken aan de veiligheid? </vraag>
      <noten afkomstig="vraag">
         <noot nummer="1" datum="2005-09-7" bron="de Volkskrant" titel="Middelbare scholen doen nog te weinig aan veiligheid">de Volkskrant, 7 september 2005: «Middelbare scholen doen nog te weinig aan veiligheid»</noot>
         <noot nummer="2" documenttype="Kamervragen" documentnummer="1612" documentjaargang="2004-2005">Aanhangsel Handelingen, nr. 1612, vergaderjaar 2004–2005, antwoord op vraag 2.</noot>
      </noten>
   </vragen>
   <antwoorden aantal="5">
      <antwoord nummer="1">Voor het realiseren van een veilig schoolklimaat is structureel veiligheidsbeleid van belang. Ik betreur het daarom dat nog steeds een groot deel van de scholen, ondanks de verplichting die het ministerie van SZW in de arbowetgeving heeft opgenomen, geen veiligheidsplan heeft. Ook onderschrijf ik het belang van goede registratie. Zonder goed inzicht in de aard en de intensiteit van de veiligheidsproblematiek is het immers moeilijk om een goed veiligheidsbeleid te voeren. Ik heb scholen de afgelopen jaren dan ook meerdere malen opgeroepen een dergelijke registratie bij te houden. Een belangrijke nuancering wil ik hier wel aanbrengen. Het opstellen van een veiligheidsplan is een belangrijke voorwaarde voor een veilige school. Echter, het ontbreken van een veiligheidsplan betekent niet dat scholen zich niet inspannen om een veilig schoolklimaat te bevorderen. Ik zie veel goede voorbeelden van actieve scholen, bijvoorbeeld scholen die goede afspraken hebben met de politie om snel op te treden bij incidenten, die samen met ouders en leerlingen gedragsregels opstellen of die een goed functionerend zorgadviesteam hebben om problemen met leerlingen snel te kunnen signaleren en aanpakken. </antwoord>
      <antwoord nummer="2">Een eventuele verharding van het schoolklimaat blijkt niet uit recente gegevens uit het Onderwijsverslag 2003/2004 dat de Inspectie in april 2005 heeft gepubliceerd. Het percentage scholen dat incidenten meldt, is vergelijkbaar met het voorgaande jaar. Om de ontwikkeling in de veiligheid in het onderwijs door de jaren heen te blijven volgen, is dit jaar in mijn opdracht een veiligheidsmonitor gestart, in aanvulling op de informatie die de Onderwijsinspectie jaarlijks verzamelt. In maart 2006 zullen de eerste resultaten van deze monitor beschikbaar zijn. Dat zal een stand van zaken weergeven wat betreft het gevoel van veiligheid van docenten, onderwijsondersteunend personeel en leerlingen. De monitor zal iedere twee jaar worden uitgevoerd zodat er door de jaren heen vergelijkbare informatie kan worden verkregen over de stand van zaken wat betreft de veiligheid in het voortgezet onderwijs. </antwoord>
      <antwoord nummer="3">Ik deel de mening van Schoolmanagers_VO dat het opstellen van een veiligheidsplan tijd kost. Ik ben het echter niet met hen eens dat deze taak bovenop de primaire taken van een school komt. Het waarborgen van een veilig schoolklimaat is onderdeel van de primaire taken van een school. Overigens zijn, juist om het tijdsbeslag te beperken, hulpmiddelen voorhanden voor scholen die een structureel veiligheidsbeleid willen voeren. Zo heeft de Algemene Onderwijsbond een praktische brochure opgesteld voor de invoering van een schoolveiligheidsplan en zijn via het Centrum School en Veiligheid verschillende goede voorbeelden beschikbaar. </antwoord>
      <antwoord nummer="4">Ik heb mij de afgelopen periode sterk gemaakt voor aanvullende maatregelen om scholen beter in staat te stellen een veilig schoolklimaat te realiseren. Mijn inzet staat beschreven in het plan van aanpak veiligheid in het onderwijs en de opvang van risicoleerlingen, dat ik op 19mei 2004 aan uw Kamer heb aangeboden (2003–2004, 29240, nr. 5) en vervolgens op 17 juni van dat jaar met u heb besproken. De maatregelen uit dit plan van aanpak vormen samen een driesporenbeleid, bestaande uit preventieve, curatieve en repressieve acties. De afgelopen periode heb ik deze acties volgens planning tot uitvoering gebracht (2004–2005, 29240, nr. 8). Hiervoor heb ik structureel bijna € 90 miljoen per jaar uitgetrokken. Met deze maatregelen hebben scholen nu voldoende mogelijkheden om daadwerkelijk een actief en structureel veiligheidsbeleid te voeren. Van scholen verwacht ik dat zij samen met anderen zoals ouders, leerlingen, leerplichtambtenaar, maatschappelijk werk, gemeenten, politie en jeugdzorg deze verantwoordelijkheid waarmaken. </antwoord>
      <antwoord nummer="5" voetnoot="1">Ik ben het niet met u eens dat scholen in algemene zin nog onvoldoende werken aan veiligheid. Wel ben ik het met u eens dat meer scholen structureel beleid op dit terrein moeten gaan voeren. De scholen zelf zijn deze mening ook toegedaan. Uit het onderzoek van de Stichting Consument en Veiligheid waar u naar verwijst, blijkt namelijk dat de overgrote meerderheid van de scholen die nog niet over een veiligheidsplan beschikt, op dit moment bezig is een dergelijk plan op te stellen <voetnoot nummer="1"/>. Naast de reeds in gang gezette maatregelen uit het plan van aanpak veiligheid in het onderwijs en de opvang van risicoleerlingen zal ik daarom geen aanvullende maatregelen treffen. Wel zal ik, middels de veiligheidsmonitor (zie vraag 2) en het door de Onderwijsinspectie uitgevoerde versterkte toezicht op veiligheid, de ontwikkelingen op dit terrein scherp blijven volgen. </antwoord>
      <noten afkomstig="antwoord">
         <noot nummer="1">45% van de scholen heeft een schoolveiligheidsplan op schrift, 46% is op dit moment bezig met het opstellen ervan, uit Inventarisatie schoolveiligheidsmanagement in het voortgezet onderwijs, in opdracht van Stichting Consument en Veiligheid</noot>
      </noten>
   </antwoorden>
</kvr>
