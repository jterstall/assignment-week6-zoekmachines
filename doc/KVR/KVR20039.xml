<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jurgens (PvdA) op 9 maart 2004 medegedeeld aan de minister van Justitie over het arrest van het Hof van Justitie van 30 september 2003 in zaak C-224/01 (Kobler).; Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20039
</item>
         <item attribuut="Inhoud">Vragen naar aanleiding van het vonnis van het Europese Hof van Justitie in de zaak Gerhard Köbler tegen de Republiek Oostenrijk. Het vonnis gaat ervan uit dat een lidstaat ook aansprakelijk kan worden gesteld voor een beslissing van één van zijn in laatste aanleg rechtsprekende instanties, als die beslissing een kennelijke schending van het Gemeenschapsrecht inhoudt.</item>
         <item attribuut="Rubriek">Burgerlijk recht en burgerlijk procesrecht (Internationaal privaatrecht) Burgerlijk recht en burgerlijk procesrecht (Verbintenissenrecht) Internationale betrekkingen (Europese Unie) Rechterlijke organisatie (Algemeen)</item>
         <item attribuut="Trefwoorden">Aansprakelijkheid Europees recht Rechterlijke macht Schadevergoeding</item>
         <item attribuut="Vindplaats">Kamervragen met antwoord 2003-2004, nr. 14, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Jurgens</persoon>
         </item>
         <item attribuut="Datum_reaktie">2004-04-16</item>
         <item attribuut="Datum_indiening">2003-09-30</item>
         <item attribuut="Document-id">KVR20039</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="31" allpagenumbers="31 32" vetnummer="" code="" lopendefooter="Eerste Kamer, vergaderjaar 2003–2004, Aanhangsel" filenaam="KVR20039" issn-nummer="ISSN 0921 - 738x" uitgever="Sdu Uitgevers ’s-Gravenhage 2004"/>
      <vraagdata vraagnummer="14" onderwerp="" indiendatum="">
         <vrager partij="PvdA" oorsprong="parlement">Jurgens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-04-16">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u het vonnis van het Hof van Justitie van de Europese Gemeenschappen van 30 september 2003 in de zaakGerhard Köbler tegen de RepubliekOostenrijk(C-224/01) inmiddels op u laten inwerken? </vraag>
      <vraag nummer="2">Bent u zich bewust dat dit vonnis er van uit gaat dat een lidstaat ook aansprakelijk kan worden gehouden voor een beslissing van één van zijn in laatste aanleg rechtsprekende rechterlijke instanties, als die beslissing een kennelijke schending inhoudt van het Gemeenschapsrecht? </vraag>
      <vraag nummer="3">Nu het vonnis tevens vaststelt dat «de rechtsorde van iedere lidstaat de rechter dient aan te wijzen die bevoegd is om geschillen betreffende deze schadevergoeding te beslechten» (onderdeel 59), welke rechterlijke instantie behoort nu, naar uw mening daartoe bij de wet te worden aangewezen? </vraag>
      <vraag nummer="4">Bent u voornemens daartoe spoedig een wetsvoorstel in te dienen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ikheb uiteraard kennisgenomen van het feit dat het Europese Hof van Justitie voor het eerst uitdrukkelijk het principe heeft aanvaard dat een lidstaat in zeer bijzondere omstandigheden aansprakelijk kan worden gehouden voor schade als gevolg van uitspraken van in laatste aanleg rechtsprekende rechterlijke instanties, zoals de Hoge Raad, het College van Beroep voor het Bedrijfsleven, de Centrale Raad van Beroep en de Afdeling Rechtspraak van de Raad van State, voor zover de geschonden rechtsregel ertoe strekt particulieren rechten toe te kennen, het om een kennelijke schending gaat die voldoende gekwalificeerd is en er een direct causaal verband bestaat tussen deze schending en de beweerdelijkgeleden schade. </antwoord>
      <antwoord nummer="2">Ja. Ikteken daarbij aan dat het Europese Hof daarbij zelf aangeeft dat het hier «uitzonderlijke gevallen» betreft. Dat komt ook tot uitdrukking in de door het EG-Hof geformuleerde elementen die moeten worden betrokken bij de beoordeling van de vraag of er sprake is van een «voldoende gekwalificeerde schending» van het Gemeenschapsrecht. Die elementen zijn onder meer: de mate van duidelijkheid en nauwkeurigheid van de geschonden regel, de vraag of de schending opzettelijkis begaan, de al dan niet verschoonbaarheid van een rechtsdwaling, het eventueel door een EG-instelling, zoals de Europese Commissie, ingenomen standpunt en de schending door de betrokken rechterlijke instantie van de verplichting om op grond van artikel 234, derde alinea, een prejudiciële vraag te stellen (rechtsoverweging 55). Bij de toetsing hieraan moet rekening worden gehouden met de specifieke aard van de rechterlijke functie en met de gerechtvaardigde eisen van rechtszekerheid (overweging 53). De concrete betekenis van deze kwalificerende, aansprakelijkheidsbeperkende elementen blijft overigens in het arrest nog onduidelijk. </antwoord>
      <antwoord nummer="3">De betreffende passage in het arrest staat in nauwe samenhang met het feit dat enkele interveniërende lidstaten, waaronder het Verenigd Koninkrijk, hebben aangevoerd dat de moeilijkheid om een rechterlijke instantie aan te wijzen die bevoegd is om kennis te nemen van geschillen over de vergoeding van schade als gevolg van vermeend onrechtmatige rechtspraak, zoals die in casu aan de orde is, een hindernis kan vormen voor aanvaarding van het beginsel van staatsaansprakelijkheid als zodanig. Het EG-Hof heeft dit betoog weerlegd met de overweging dat de uitvoering van het beginsel van staataansprakelijkheid niet mag worden belemmerd door het ontbreken van een bevoegde rechter. In dat verband herinnert het EG-Hof aan zijn vaste rechtspraaksinds 1976, op grond waarvan het, bij gebreke van een gemeenschapsregeling ter zake, een aangelegenheid van de interne rechtsorde van elke lidstaat is om de bevoegde rechter aan te wijzen en om procesregels te geven voor rechtsvorderingen die ertoe strekken de rechten te beschermen die justitiabelen aan het EG-recht ontlenen (rechtsoverwegingen 44–46, onder verwijzing naar, onder meer Hof van Justitie, 16 december 1976, zaak33/76 (Rewe), Jur. 1976, blz. 1989, zoals bevestigd in bijvoorbeeld Hof van Justitie, 14 december 1995, zaakC-312/93 (Peterbroeck), Jur. 1995, I-4599). Deze rechtspraaknoopt echter niet tot de introductie een «nieuwe bevoegde rechterlijke instantie» voor rechtsvorderingen waar het hier om gaat, als er – zoals in Nederland het geval is – al een bevoegde rechterlijke instantie voor vorderingen tegen de staat uit hoofde van vermeend onrechtmatige rechtspraakbestaat. In Nederland worden aansprakelijkheidsvorderingen tegen de staat, ookals zij hun grondslag vinden in vermeend onrechtmatige rechtspraakop basis van het Köbler-arrest, gebaseerd op artikel 6:162 BurgerlijkWetboeken overeenkomstig artikel 99 Wetboek van Burgerlijke Rechtsvordering in eerste aanleg aanhangig gemaakt bij de Rechtbankte Den Haag. Daarbij bestaat de mogelijkheid van hoger beroep bij het Gerechtshof aldaar en beroep in cassatie bij de Hoge Raad. In het laatste geval rust op de Hoge Raad, als er nog Europeesrechtelijke rechtsvragen in geding zijn, in beginsel een plicht tot prejudiciële verwijzing naar het Europese Hof van Justitie overeenkomstig artikel 234 EG-verdrag, tenzij voldaan is aan de strikte uitzonderingen op deze verwijzingsplicht, zoals die zijn geformuleerd in, onder meer, het Cilfit-arrest (Hof van Justitie, 6 oktober 1982, zaak 283/81, Jur. 1982, 3415). Bij de beoordeling van de (potentiële) implicaties van het Köbler-arrest moet worden bedacht dat het hierbij om bijzondere situaties gaat, die bovendien slechts – zoals het Hof zelf al aangeeft (rechtsoverweging 53) – in uitzonderlijke omstandigheden tot aanvaarding van staatsaansprakelijkheid zullen kunnen leiden. Doorgaans betreft het beweerdelijkonjuiste uitspraken van in laatste instantie oordelende rechtsprekende instanties die zijn gegeven zonder prejudiciële verwijzing ex artikel 234 EG-Verdrag naar het Hof van Justitie in Luxemburg. Daarop gebaseerde aansprakelijkheidsvorderingen tegen de staat kunnen langs reguliere weg geldend worden gemaakt. Dat geldt niet alleen voor uitspraken van het College van Beroep voor het Bedrijfsleven, de Afdeling Rechtspraakvan de Raad van State en de Centrale Raad van Beroep, maar ookvoor vermeend onjuiste uitspraken van de Hoge Raad. Theoretisch is het voorstelbaar dat op een dergelijke vordering niet in eerste aanleg of in hoger beroep definitief wordt beslist, al dan niet na voorafgaande prejudiciële verwijzing naar het EG-Hof, maar dat bij diezelfde Hoge Raad cassatie wordt ingesteld met als argument dat de lagere rechter ten onrechte heeft geoordeeld dat er al dan niet sprake was van staatsaansprakelijkheid, waardoor een onjuiste of onvolledige toepassing is gegeven aan de Köbler-doctrine. Op de Hoge Raad rust dan in beginsel de verwijzingsplicht ex artikel 234 EG-Verdrag, waarbij ikde mogelijkheid, mede gelet op de bijzondere constellatie die zich dan voordoet, reëel acht dat het Hof van Justitie zelf een oordeel zal vellen over de al of niet aansprakelijkheid van de Staat. Het EG-Hof heeft dat ookgedaan in het Kobler-arrest zelf, en concludeerde tot niet-aansprakelijkheid van de RepubliekOostenrijk. In ieder geval is de Hoge Raad gehouden het cassatieberoep af te doen overeenkomstig de prejudiciële uitspraakdie het EG-Hof zal doen. Slechts als de Hoge Raad die uitspraakapert zou negeren, of het cassatieberoep andermaal zonder prejudiciële verwijzing en met vermeende miskenning van de Köbler-doctrine zou afdoen, ontstaat er een situatie waarbij de vraag gewettigd is of het Nederlandse recht wel in een effectieve rechtsbescherming voorziet. Overigens is het denkbaar dat een vergelijkbare situatie zich kan voordoen als de Europese Gemeenschap op grond van artikel 288, tweede alinea, EG-Verdrag aansprakelijk wordt gesteld voor vermeend onrechtmatige rechtspraak van het Europese Hof van Justitie; een dergelijke vordering moet worden ingesteld bij het Gerecht van eerste aanleg, met de mogelijkheid van hogere voorziening bij het Hof van Justitie zelf. Ikacht de zo-even besproken samenloop van omstandigheden met betrekking tot de Hoge Raad op dit moment dermate exceptioneel en hypothetisch, dat de vraag gewettigd is of die zich ooit daadwerkelijk zal voordoen. Van enig wel praktisch probleem is mij in ieder geval niet gebleken. </antwoord>
      <antwoord nummer="4">In deze omstandigheden zie ik vooralsnog geen aanleiding een wetsvoorstel in te dienen naar aanleiding van het Kobler-arrest, waarbij voor vorderingen tot staatsaansprakelijkheid wegens vermeend onrechtmatige rechtspraak in een aparte procedure wordt voorzien. </antwoord>
      <noten afkomstig="antwoord"/>
   </antwoorden>
</kvr>
