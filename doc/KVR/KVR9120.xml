<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga (PvdA) en Van Walsem (D66) aan de ministers van Volkshuisvesting, Ruimtelijke Ordening en Milieubeheer, van Economische Zaken, en de staatssecretarissen van Landbouw, Natuurbeheer en Visserij en van Verkeer en Waterstaat over gaswinning in de Waddenzee). (Ingezonden 28 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9120
</item>
         <item attribuut="Rubriek">Energie, water en grondstoffen (Delfstoffenwinning) Natuur (Overig)</item>
         <item attribuut="Trefwoorden">Offshore delfstoffenwinning Waddenzee</item>
         <item attribuut="Vindplaats">Kamervragen met antwoord 1998-1999, nr. 1150, Tweede Kamer</item>
         <item attribuut="Vraagnr_bij_indiening">2989906620</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="D66">Van Walsem</persoon>
         </item>
         <item attribuut="Datum_reaktie">1999-04-12</item>
         <item attribuut="Datum_indiening">1999-01-28</item>
         <item attribuut="Document-id">KVR9120</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2355" allpagenumbers="2355 2356" vetnummer="2989906620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9120" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1150" onderwerp="" indiendatum="1999-01-28">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="D66" oorsprong="parlement">Van Walsem</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Economische Zaken, en de staatssecretarissen van Landbouw, Natuurbeheer en Visserij en van Verkeer en Waterstaat</vraagt-aan>
      </vraagdata>
      <antwoorddata antwoorddatum="12 april 1999), zie ook Aanhangsel Handelingen nr. 859, vergaderjaar 1998–1999 In verband met de in voorbereiding zijnde discussie in het kabinet over dit onderwerp heeft de beantwoording van de kamervragen helaas lang op zich laten wachten. Aanvullend op de schriftelijke vragen wordt ingegaan op de vragen die in het ordedebat van 7 april zijn gesteld over de verlening van vergunningen voor gaswinning in het Waddengebied door de minister van Economische Zaken.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de berichtgeving over de gaswinning in de Waddenzee waar? <voetnoot nummer="1"/>
      </vraag>
      <vraag nummer="2">Bent u bereid de Kamer zo spoedig mogelijk een discussienotitie toe te doen komen over genoemde problematiek in het Waddengebied? </vraag>
      <vraag nummer="3">Wilt u daarbij tevens betrekken de discussie over een eventuele maatschappelijke noodzaak voor zowel proefboringen als voor het winnen van gas in het Waddengebied? </vraag>
      <vraag nummer="4">Kunt u inzicht geven in de vraag of en, zo ja, waar op dit moment gas – al of niet via schuin boren vanaf de wal dan wel vanaf buiten de Waddenzee –, wordt gewonnen in het «PKB Waddengebied»? </vraag>
      <vraag nummer="5">Lopen er op dit moment aanvragen voor vergunningen voor schuin boren voor gaswinning in het Waddengebied? Zo ja, bent u bereid daarover geen onomkeerbare beslissingen te nemen in afwachting van een discussie met de Tweede Kamer over de hierboven gevraagde discussienotitie? </vraag>
      <vraag nummer="6">Deelt u de mening dat eventuele proefboringen en gaswinning in het Waddengebied strijdig zijn met internationale milieuwetgeving en dat de techniek van schuin boren daar niets aan af doet? </vraag>
      <noten afkomstig="vraag">
         <noot nummer="1">Algemeen Dagblad, 27 januari 1999 (PKB= Planologische Kernbeslissing)</noot>
      </noten>
   </vragen>
   <antwoorden aantal="6">
      <antwoord nummer="1">De berichtgeving over gaswinning in de Waddenzee is in zoverre juist dat het kabinet zich op dit moment beraadt over de vraag of het beleid met betrekking tot proefboringen en gaswinning in de Waddenzee moet worden herzien. Dit gebeurt met het oog op de herziening van de planologische kernbeslissing Waddenzee, het aflopen van de privaatrechtelijke overeenkomst tussen het rijk en de mijnbouwmaatschappijen en de lopende vergunningaanvragen van de NAM voor proefboringen in de Waddenzee. </antwoord>
      <antwoord nummer="2">Na beraad in het kabinet zal in overleg worden getreden met de mijnbouwmaatschappijen, waarna het kabinet een definitief standpunt zal innemen over eventuele herijking van het beleid voor mijnbouwactiviteiten in de Waddenzee. Dan zal ik uw Kamer per brief informeren over het standpunt van het kabinet. Het beleid op dit punt zal worden opgenomen in de ontwerp-planologische kernbeslissing Waddenzee, die medio 1999 zal worden uitgebracht en ook aan uw Kamer zal worden gezonden. </antwoord>
      <antwoord nummer="3">Bij het bepalen van een kabinetsstandpunt over gasboringen in de Waddenzee zullen alle maatschappelijke aspecten, inclusief de milieuhygiënische, economische, juridische en financiële aspecten aan de orde komen. </antwoord>
      <antwoord nummer="4">Alleen op de locatie Zuidwal, gelegen in het westelijk deel van het pkb-gebied Waddenzee, wordt door middel van een vast produktieplatform gas gewonnen uit een veld dat zich geheel onder de Waddenzee bevindt. Er zijn daarnaast drie gasvelden die zich gedeeltelijk onder het pkb-gebied uitstrekken en waar het gas wordt gewonnen via (gedevieerde) boringen van buiten het pkb-gebied. Dit betreft de locaties Ameland-Oost, Blija-Ferwerderadeel (Friesland), alsmede de uitloop van het Slochteren-veld aan de uiterste oostzijde van het pkb-gebied in de Eems-Dollardmonding. In het rijksbeleid ten aanzien van mijnbouwactiviteiten in het Waddengebied is steeds gaswinning van buiten de Waddenzee toegestaan. Op basis daarvan zijn vergunningen verleend voor de lokaties Blija (1984), alsmede de lokaties bij de Eems-Dollardmonding (jaren zestig). Gaswinning vanaf de lokaties Zuidwal en Ameland-Oost is in 1984 door het toenmalige kabinet toegestaan. Dit was gekoppeld aan het sluiten van de overeenkomst met de mijnbouwmaatschappijen (het zogenaamde moratorium). </antwoord>
      <antwoord nummer="5">Er zijn drie aanvragen ingediend voor een vergunning ex. artikel 8.2, lid 3 van de Wet milieubeheer ten behoeve van het oprichten van een inrichting voor het winnen van gas dat gedeeltelijk onder de Waddenzee ligt. Op basis van artikel 8.2, lid 3 verleent de minister van Economische Zaken deze vergunning. Het betreft de locaties Moddergat, Paesens (beide gem. Dongeradeel, Friesland) en Lauwersoog (gem. Ulrum, Groningen). Voor beide eerstgenoemde locaties is de vergunning door de minister van Economische Zaken reeds verleend (november 1998). Voor Lauwersoog is in maart 1999 door de minister van Economische Zaken de vergunning verleend. De Wet milieubeheer ziet slechts toe op vergunningverlening voor het bovengrondse deel van de installatie. Voor bovengenoemde lokaties is tevens een vergunningaanvraag op grond van de Natuurbeschermingswet ingediend. Het standpunt van het kabinet over gasboringen in het Waddengebied zal eerder worden bepaald dan dat besluitvorming zal plaatsvinden in het kader van deze vergunningaanvraag. Op 31 maart 1999 is door de minister van Economische Zaken vergunning verleend voor gaswinning op drie lokaties. De lokaties Engwierum en Kollumerpomp liggen op ongeveer tien kilometer van de Waddenzee. Voor de lokatie Lauwersoog, die direkt buiten het pkbgebied Waddenzee is gelegen, is door de NAM in december 1998 op basis van art. 8.2 Wet milieubeheer een vergunningaanvraag ingediend voor het oprichten van een inrichting voor het winnen van gas. Artikel 8.2 luidt «(...) onze minister van Economische Zaken is bevoegd te beslissen op een aanvraag om een vergunning voor een bij een mijn behorende bovengronds gelegen inrichting». Op 17 februari jl. is voor deze lokatie door de minister van Economische Zaken een ontwerp-beschikking (vergunning) gepubliceerd. Op 31 maart is vervolgens de vergunning verleend. Dit betekent niet dat tot gaswinning kan worden overgegaan. Voor de lokatie Lauwersoog is immers nog een vergunning nodig op grond van de Natuurbeschermingswet. Zoals reeds aangegeven zal deze vergunning niet door de Staatssecretaris van LNV worden afgegeven voordat er in het kabinet besluitvorming heeft plaatsgevonden over gasboringen in het Waddengebied. </antwoord>
      <antwoord nummer="6">Internationale verdragen noch de EU-richtlijnen (Vogel- en Habitatrichtlijn) verbieden op voorhand activiteiten, zoals opsporing en winning van gas in de Waddenzee. Indien er significante effecten kunnen optreden op de natuurlijke kenmerken van het gebied, dient van de gevolgen een passende beoordeling te worden gemaakt. Blijkt daaruit dat de voorgenomen activiteit de natuurlijke kenmerken zal aantasten, dan mag de activiteit niet plaatsvinden, tenzij een dwingende reden van groot openbaar belang deze activiteit rechtvaardigt, alternatieven ontbreken en er de nodige compensatie plaatsvindt voor de aantasting. Ook op basis van de internationale regelgeving zal dus een afweging dienen te worden gemaakt tussen de in het geding zijnde belangen. </antwoord>
      <noten afkomstig="antwoord"/>
   </antwoorden>
</kvr>
