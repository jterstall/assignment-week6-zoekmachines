<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over ouders die een gehandicapt kind thuis verzorgen. (Ingezonden 12 juni 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7379
</item>
         <item attribuut="Inhoud">Vragen over stopzetting van financiële ondersteuning aan ouders die thuis een gehandicapt kind verzorgen.</item>
         <item attribuut="Rubriek">Gezondheidszorg (Zorgverzekeringen) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">AWBZ Gehandicapten</item>
         <item attribuut="Vindplaats">Kamervragen met antwoord 1997-1998, nr. 1425, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-06-29</item>
         <item attribuut="Datum_indiening">1998-06-12</item>
         <item attribuut="Document-id">KVR7379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2921" allpagenumbers="2921 2922" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7379" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1425" onderwerp="" indiendatum="1998-06-12">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-06-29">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat het project Cliënt Centraal in de provincie Groningen waarmee ouders die een gehandicapt kind thuis verzorgen financieel wordt ondersteund, plotseling wordt stopgezet? <voetnoot nummer="1"/>
      </vraag>
      <vraag nummer="2">Bent u van mening dat dit project dat in 1991 gestart is vanuit de gedachte dat door ondersteuning van mensen thuis, er minder kinderen naar een instelling hoeven en de wachtlijsten zo verkort kunnen worden, een goed voorbeeld is van zorgvernieuwing en geheel spoort met het kabinetsbeleid? </vraag>
      <vraag nummer="3">Op welke manier werd dit project gefinancierd en is het waar dat per 1 januari 1999 dit geld via de pot zorgvernieuwing rechtstreeks naar de instellingen gaat? </vraag>
      <vraag nummer="4">Is voortzetting van het project nu geheel afhankelijk van de bereidheid van de instellingen en zijn lang niet alle instellingen hiertoe bereid? </vraag>
      <vraag nummer="5">Is het u bekend dat voor het alternatief, namelijk persoonsgebonden budget, de wachtlijsten in Groningen zeer lang zijn en dit dus ook geen oplossing biedt? </vraag>
      <vraag nummer="6">Indien het project Cliënt Centraal werkelijk stopgezet wordt, hoe groot is dan het risico dat ouders alsnog gedwongen zijn hun kind in een instelling te plaatsen? Is het u bekend dat de Provinciale Organisatie Zorg voor mensen met een verstandelijke handicap hierover reeds een aantal meldingen heeft binnengekregen? </vraag>
      <vraag nummer="7">Bent u van mening dat alle zeilen bijgezet moeten worden om het project te continueren? Zo ja, bent u bereid u hiervoor in te zetten en welke mogelijkheden heeft u hiertoe? </vraag>
      <noten afkomstig="vraag">
         <noot nummer="1" datum="1998-06-9" bron="Nieuwsblad van het Noorden">Nieuwsblad van het Noorden, 9 juni 1998</noot>
      </noten>
   </vragen>
   <antwoorden aantal="7">
      <antwoord nummer="1">Van het desbetreffende artikel in het Nieuwsblad van het Noorden ben ik op de hoogte, maar mij is het niet bekend dat het project Cliënt Centraal wordt stopgezet. </antwoord>
      <antwoord nummer="2">Zorgverlening die voorkomt dat mensen in een instelling worden geplaatst en die de druk op de wachtlijst verlicht past geheel in het gevoerde beleid. </antwoord>
      <antwoord nummer="3">De middelen waarmee dit project wordt gefinancierd zijn tweeërlei, enerzijds het aandeel ten behoeve van de provincie Groningen uit de subsidieregeling Zorg-op-maat van de Ziekenfondsraad (ook wel het zorgvernieuwingsfonds genoemd) en anderzijds de reserves van de instellingen. Het is de bedoeling dat per 1 januari 1999 de zorg op maat door een flexibilisering van de AWBZ-aanspraken in de wet wordt vastgelegd, waarbij de genoemde subsidieregeling kan worden ingetrokken en de ermee gemoeide middelen aan de budgetten van de instellingen kunnen worden toegevoegd. </antwoord>
      <antwoord nummer="4">Het project is steeds afhankelijk geweest van de medewerking van de er bij betrokken instellingen en zal dat ook in de toekomst zijn, ongeacht de wijze van financiering. Mij is niet bekend of er instellingen zijn die het project niet langer steunen. </antwoord>
      <antwoord nummer="5">Ja, het is bekend dat er in een aantal regio’s, waaronder Groningen, wachtlijsten voor een persoonsgebonden budget bestaan, of anders gezegd in een aantal regio’s zijn de beschikbare middelen voor het persoonsgebonden budget uitgeput. </antwoord>
      <antwoord nummer="6">Ik acht dat risico louter theoretisch. Ongeacht eventuele veranderingen in de regelgeving in 1999, zie het antwoord op vraag drie, blijft de hoeveelheid zorgvernieuwingsgeld waarover Groningen op dit moment kan beschikken namelijk intact. Het is aan de partijen aldaar, te weten de zorgaanbieders en het Regionaal Ziekenfonds Groningen, om over de besteding van die middelen afspraken te maken. Uit contacten die ik met die partijen heb gehad heb ik begrepen dat men aldaar geen grote problemen ziet. Meldingen die bij het POZ zouden zijn binnengekomen zijn mij niet bekend. </antwoord>
      <antwoord nummer="7">De aard van de subsidieregeling Zorg-op-maat van de Ziekenfondsraad is zodanig dat de betrokken partijen in de regio zelf een overeenkomst sluiten over de projecten die men wenst te financieren. De Rijksoverheid intervenieert daar niet in. Indien de zorgvernieuwingsmiddelen per 1 januari 1999 terugvloeien naar de instellingsbudgetten, zie nogmaals het antwoord op vraag drie, dan zal ik in het overleg daaromtrent er wel op aandringen dat zoveel mogelijk continuïteit wordt betracht in de zorgverlening. </antwoord>
      <noten afkomstig="antwoord"/>
   </antwoorden>
</kvr>
