<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de gevolgen van de aanpassing van de vergoedingslimieten voor medicijnen. (Ingezonden 9 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11965
</item>
         <item attribuut="Inhoud">Vragen naar aanleiding van een artikel in het Pharmaceutisch Weekblad van 9 juni 2000 over een steekproef van het NIVEL onder 750 chronisch zieken, waaruit blijkt dat één op de vijf chronisch zieken gevolgen ondervindt van de aanpassing van de vergoedingslimieten in het Geneesmiddelenvergoedingssysteem per 1 februari 1999.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1999-2000, nr. 1513, Tweede Kamer</item>
         <item attribuut="Vraagnr_bij_indiening">2990012370</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-07-04</item>
         <item attribuut="Datum_indiening">2000-06-09</item>
         <item attribuut="Document-id">KVR11965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3439" allpagenumbers="3439 3440" vetnummer="2990012370" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11965" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1513" onderwerp="" indiendatum="2000-06-9">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de steekproef van het NIVEL onder 750 chronisch zieken, waaruit blijkt dat één op de vijf chronisch zieken gevolgen ondervindt van de aanpassing van de vergoedingslimieten in het Geneesmiddelenvergoedingssysteem per 1 februari 1999? <voetnoot nummer="1"/>
      </vraag>
      <vraag nummer="2">Wat is uw reactie op het feit dat 7% van deze mensen moet bijbetalen, waarbij in ruim 40% van de gevallen de arts aanraadde het betrokken medicijn te blijven gebruiken, of dat de arts vond dat er geen geschikt alternatief beschikbaar was? </vraag>
      <vraag nummer="3" voetnoot="2">Erkent u dat dit een onbedoeld negatief gevolg is voor deze patiënten? Zo ja herinnert u zich uw toezegging in het Kamerdebat naar aanleiding van mijn motie over de mogelijk negatieve gevolgen voor patiënten dat u, waar nodig, de zaken ongedaan zou maken, zeker als dit zou blijken op basis van de beoordeling van behandelend artsen? <voetnoot nummer="2"/>
      </vraag>
      <vraag nummer="4">Wat is uw mening over de conclusie dat bijna 10% van de mensen moest wennen aan een ander middel waarvan een kwart aangaf liever het oude middel te gebruiken? </vraag>
      <vraag nummer="5">Wat is uw mening over het verstrekken van «dubbele» tabletten om bijbetaling te voorkomen mede in relatie tot therapietrouw? </vraag>
      <vraag nummer="6">Bent u bereid het advies van de onderzoekers op te volgen om de vergoeding en substitutiemogelijkheden van een aantal medicijnen te herzien, zeker daar het vooral de financieel zwakkere ziekenfondspatiënten lijkt te treffen, chronisch zieken toch al te maken hebben met een cumulatie van ziektegerelateerde kosten en gebleken is dat het slechts om een beperkte selectie van medicijnen gaat? </vraag>
      <noten afkomstig="vraag">
         <noot nummer="1" datum="2000-06-9" bron="Pharmaceutisch Weekblad">Pharmaceutisch Weekblad, 9 juni 2000</noot>
         <noot nummer="2">Kamerdebat van 3 februari 1999, Handelingen II, nr. 47, blz. 3201, Vergaderjaar 1999–2000, Kamerstuk 24 124, nr. 76</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Het onderzoek heeft betrekking op de periode direct na de herberekening van de vergoedingslimieten (maart–juni 1999). Inmiddels is de situatie zodanig veranderd, dat het merendeel van de in het onderzoek genoemde bijbetalingen niet meer aan de orde is. Enerzijds is dit erop terug te voeren dat fabrikanten hun prijs naar de limiet hebben bijgesteld, teneinde een bijbetaling te voorkomen. Hiervan is onder andere sprake bij de categorieën geneesmiddelen waarvan de onderzoekers aangeven dat relatief veel patiënten moesten bijbetalen of dat de patiënten op een ander geneesmiddel zijn overgestapt vanwege de bijbetaling. In de twee categorieën die in het artikel met name genoemd worden – orale bloedglucoseverlagende middelen en middelen tegen spijsverteringsziekten – zijn inmiddels zo goed als geen bijbetalingen meer verschuldigd. Anderzijds zijn door andere wijzigingen in het Geneesmiddelenvergoedingssysteem (GVS) bepaalde bijbetalingen komen te vervallen. Een voorbeeld hiervan is het synthetische insuline Humalog (insuline lispro), waarvoor vanaf 1 maart 2000 geen bijbetaling meer verschuldigd is. Dit geneesmiddel is namelijk in eerste instantie naar bijlage 1B verplaatst en zal binnenkort in een ander cluster op bijlage 1A worden geplaatst met een limiet die gebaseerd is op de introductieprijs. Hoewel ik erken dat er tijdelijk sprake is geweest van enige negatieve gevolgen, is, gezien het bovenstaande, de in het artikel beschreven algemene problematiek van bijbetalen en gedwongen overstappen naar andere middelen als gevolg van de herberekening mijns inziens niet meer aan de orde. </antwoord>
      <antwoord nummer="5">Het verdient, vanuit het oogpunt van gebruikersgemak en therapietrouw, de voorkeur dat patiënten tabletten met precies de juiste sterkte gebruiken. Dit is echter niet altijd mogelijk, met name wanneer de dagdosering niet overeenkomt met de sterkte die in de handel is. In de praktijk hoeft dit niet tot problemen te leiden, aangezien de tabletten doorgaans voorzien zijn van een gemakkelijk te hanteren breukgleuf en de apotheker meestal ook bereid is een passende oplossing te zoeken. In sommige gevallen wordt in verband met de vergoeding de voorkeur gegeven aan tabletten met een afwijkende sterkte. Een voorbeeld is het geneesmiddel Zocor (simvastatine), waarvoor op de laagste sterkte (10 mg) een bijbetaling rust, en op de 20 mg niet. Tabletten met een lage sterkte zijn veelal relatief iets duurder om te produceren, hetgeen ook in de prijs tot uitdrukking komt. Om hieraan tegemoet te komen, kent het GVS een opwaartse correctie van de vergoedingslimiet van de laagste sterkte van een geneesmiddel. Indien de prijsstelling van fabrikanten desondanks resulteert in een bijbetaling, is er sprake van marktgedrag waaraan ik niet wens tegemoet te komen. Gezien het feit dat veel tabletten, waaronder Zocor 20 mg, een breukgleuf hebben, ben ik van mening dat patiënten hiervan niet de dupe worden. </antwoord>
      <antwoord nummer="6">Gezien mijn antwoord op vragen 2, 3 en 4 ben ik van mening dat er geen noodzaak bestaat om de vergoedingslimieten en substitutiemogelijkheden te herzien. </antwoord>
      <noten afkomstig="antwoord"/>
   </antwoorden>
</kvr>
