<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam en Tichelaar (beiden PvdA) aan de staatssecretaris van Onderwijs, Cultuur en Wetenschap, de heer Rutte, over Select Studies. (Ingezonden 12 oktober 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21522
</item>
         <item attribuut="Inhoud">Een aantal studenten is opgestapt bij de private opleiding voor journalistiek, Select Studies. Zij krijgen hun collegegeld niet terug. Wel moeten ze een rekening betalen van 1100 euro voor administratiekosten.</item>
         <item attribuut="Rubriek">Hoger onderwijs (Kwaliteit van het hoger onderwijs)</item>
         <item attribuut="Trefwoorden">Kwaliteit van het hbo</item>
         <item attribuut="Vindplaats">Kamervragen met antwoord 2004-2005, nr. 300, Tweede Kamer</item>
         <item attribuut="Vraagnr_bij_indiening">2040501560</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Tichelaar</persoon>
         </item>
         <item attribuut="Datum_reaktie">2004-11-01</item>
         <item attribuut="Datum_indiening">2004-10-12</item>
         <item attribuut="Document-id">KVR21522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="625" allpagenumbers="625 626" vetnummer="2040501560" code="0405tkkvr300" lopendefooter="Tweede Kamer, vergaderjaar 2004–2005, Aanhangsel" filenaam="KVR21522" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="300" onderwerp="" indiendatum="2004-10-12">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Tichelaar</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2004-11-1">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het u bekend dat een aantal studenten van de opleiding journalistiek bij Select Studies is opgestapt uit onvrede over de kwaliteit van het aangeboden onderwijs en de daarbij behorende faciliteiten? <voetnoot nummer="1"/>
      </vraag>
      <vraag nummer="2">Is het u bekend dat deze studenten het reeds door hen betaalde collegegeld niet terugkrijgen of geconfronteerd worden met een rekening van 1100 euro voor «administratiekosten»? </vraag>
      <vraag nummer="3">Komt het beeld dat in het betreffende artikel wordt opgeroepen (geen kleine klassen, lessen die regelmatig uitvallen, studiepunten die niet worden bijgehouden), overeen met het beeld dat de Onderwijsinspectie heeft van de betreffende opleiding? </vraag>
      <vraag nummer="4">Deelt u de mening dat er een discrepantie is tussen de kwaliteit die Select Studies zegt te leveren en de kwaliteit die daadwerkelijk is/wordt geleverd? </vraag>
      <vraag nummer="5">Wordt er structureel op toegezien dat private aanbieders van opleidingen daadwerkelijk het onderwijs aanbieden dat ze zeggen aan te bieden (bijvoorbeeld onderwijs dat kleinschaliger is dan aan publieke instellingen)? </vraag>
      <vraag nummer="6">Waar kunnen studenten terecht met klachten over private onderwijsaanbieders die hun beloften niet nakomen? </vraag>
      <vraag nummer="7">Hebben de betreffende (ex-)studenten van Select Studies recht op teruggave van (een deel van) hun collegegeld? </vraag>
      <vraag nummer="8">Is het rechtmatig en vindt u het rechtvaardig dat Select Studies aan studenten die nog geen collegegeld hebben betaald, administratiekosten van maar liefst 1100 euro in rekening brengt? </vraag>
      <vraag nummer="9">Bent u bereid om te bemiddelen tussen de aanbieder en de studenten die gestopt zijn of willen stoppen met hun opleiding, om te komen tot een voor alle partijen aanvaardbare afwikkeling van deze situatie? </vraag>
      <vraag nummer="10">Mag Hogeschool InHolland de studenten van Select Studies meetellen bij haar totale studentenaantallen? Zo neen, is dit ook niet gebeurd? </vraag>
      <noten afkomstig="vraag">
         <noot nummer="1" datum="2004-09-17" bron="Rotterdams Dagblad">Rotterdams Dagblad, 17 september 2004</noot>
      </noten>
   </vragen>
   <antwoorden aantal="10">
      <antwoord nummer="1">Ja het gaat hier om zes van de 118 studenten van de opleiding journalistiek. </antwoord>
      <antwoord nummer="2">Uit informatie is mij het volgende gebleken. Volgens de algemene voorwaarden van Select Studies bedragen bij annulering na 1 september de annuleringskosten 700 euro. Daarnaast is het collegegeld verschuldigd naar rato van het aantal maanden dat de student is ingeschreven. Select Studies is op dit moment in overleg met de desbetreffende studenten en zal zich op basis daarvan beraden of er aanleiding is om af te wijken van de algemene voorwaarden. </antwoord>
      <antwoord nummer="3">Het betreft hier een opleiding die is gestart in 2002. Dit betekent dat de opleiding op grond van overgangsrecht van rechtswege geaccrediteerd is en dat er nog een visitatie moet plaatsvinden. Er zijn derhalve geen gegevens bekend bij de onderwijsinspectie. </antwoord>
      <antwoord nummer="4">Ik kan mij aan de hand van de mij bekend zijnde gegevens geen objectief oordeel vormen over de kwaliteit die door Select Studies daadwerkelijk wordt geleverd. Ik kan derhalve geen uitspraak doen over een mogelijke discrepantie tussen de door Select Studies beloofde kwaliteit en de daadwerkelijke kwaliteit. </antwoord>
      <antwoord nummer="5">Het accreditatiestelsel ziet toe op de kwaliteit van het onderwijs. Een aspect van de kwaliteitsbeoordeling is de kwaliteit van de informatievoorziening aan de studenten. In die zin kunnen aspecten met betrekking tot de voorlichting aan studenten bij de kwaliteitsbeoordeling een rol spelen. In principe is echter de wijze van presenteren van een opleiding en het al dan niet naleven van niet-wettelijk voorgeschreven aangegane contractuele verplichtingen een privaatrechtelijke aangelegenheid waar de overheid geen bemoeienis mee heeft. </antwoord>
      <antwoord nummer="6">Voor klachten over private aanbieders kunnen de studenten zich wenden tot de burgerlijke rechter wegens wanprestatie. Voor zover een private aanbieder een publiekrechtelijke bevoegdheid uitoefent, is ten aanzien van dat publiekrechtelijk handelen de bestuursrechter bevoegd. Dat is hier alleen het geval bij de verlening van graden. Daarnaast kunnen studenten die klachten hebben over de kwaliteit van een opleiding zich wenden tot de inspectie van het onderwijs. </antwoord>
      <antwoord nummer="7">Of de studenten recht hebben op teruggave van (een deel) van het collegegeld staat ter beoordeling van de burgerlijke rechter. </antwoord>
      <antwoord nummer="8">Het is niet aan mij om te beoordelen of en in hoeverre het rechtmatig en rechtvaardig is dat Select Studies aan studenten administratiekosten van 1100 euro in rekening brengt. De beoordeling van het contract tussen partijen en de naleving daarvan is aan de burgerlijke rechter. Zoals ik al heb aangegeven in het antwoord op vraag 2, is Select Studies in overleg getreden met de desbetreffende studenten. </antwoord>
      <antwoord nummer="9">De naleving en afwikkeling van contractuele verplichtingen is een private aangelegenheid. Ik heb hier geen rol in. Wel heb ik de kwestie onder de aandacht gebracht van het bestuur van de hogeschool InHolland. Zie ook mijn antwoord op vraag 2 en 8. </antwoord>
      <antwoord nummer="10">Aangezien het hier een niet-bekostigde opleiding verbonden aan Select Studies betreft kan er van meetellen voor de bekostiging van deze studenten geen sprake zijn. De hogeschool InHolland heeft zelf geen opleiding journalistiek en van meetellen van de studenten bij de Hogeschool InHolland is geen sprake. </antwoord>
      <noten afkomstig="antwoord"/>
   </antwoorden>
</kvr>
