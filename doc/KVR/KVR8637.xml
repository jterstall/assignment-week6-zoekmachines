<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over samenwerking tussen UNSCOM en de geheime diensten van Israel en de VS. (Ingezonden 13 januari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8637
</item>
         <item attribuut="Rubriek">Internationale betrekkingen (Verenigde Naties) Veiligheidsbeleid en defensie (Wapenbeheersing)</item>
         <item attribuut="Trefwoorden">VN Wapenbeheersing</item>
         <item attribuut="Vindplaats">Kamervragen met antwoord 1998-1999, nr. 722, Tweede Kamer</item>
         <item attribuut="Vraagnr_bij_indiening">2989905620</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1999-02-03</item>
         <item attribuut="Datum_indiening">1999-01-13</item>
         <item attribuut="Document-id">KVR8637</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1473" allpagenumbers="1473 1474" vetnummer="2989905620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8637" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="722" onderwerp="" indiendatum="1999-01-13">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is de Regering nu Nederland zitting heeft in de Veiligheidsraad op de hoogte van de samenwerking tussen UNSCOM en de geheime diensten van Israël en de VS? Zo ja, om welk type samenwerking gaat het daarbij? </vraag>
      <vraag nummer="2">Hoe beoordeelt de Regering de noodzakelijkheid c.q. de risico’s van dit type samenwerking voor een objectieve uitvoering van de mandaten van de Veiligheidsraad? </vraag>
      <vraag nummer="3">Hoe beoordeelt de Nederlandse Regering nu de effectiviteit, de proportionaliteit en de legitimiteit van de in december uitgevoerde luchtacties in Irak? </vraag>
      <vraag nummer="4">In hoeverre heeft deze samenwerking plaatsgevonden in expliciete opdracht van de Veiligheidsraad en wordt – ook voor de toekomst – gewaarborgd dat verkregen gegevens volledig en alleen ter beschikking worden gesteld van de Veiligheidsraad? </vraag>
      <vraag nummer="5">Hoe ziet de Nederlandse Regering de toekomst van UNSCOM inclusief personele bezetting, mandaat en noodzakelijke samenwerking met inlichtingendiensten om zo te bewerkstelligen dat Irak zich aan de VN-resoluties houdt? </vraag>
      <vraag nummer="6">Welk risico vormt de recente berichtgeving over UNSCOM en de bombardementen van december voor de toekomstige controle op de ontwapening van Irak? (Zie ook uw antwoord op vraag 3 van mijn vraag van 22 december 1998). </vraag>
      <vraag nummer="7" voetnoot="1">Kunt u in het licht van de huidige situatie een actualisering van de antwoorden op de op 22 december jl. ingediende vragen geven <voetnoot nummer="1"/>en ingaan op respectievelijk het gewenste wapenbeheersingsregime, de noodzaak van verbetering van de levensomstandigheden van de Iraakse bevolking, het belang van de no-fly zone, mogelijke Nederlandse initiatieven en versterking van de rol van de Veiligheidsraad? </vraag>
      <vraag nummer="8">Kan de Regering tevens aangeven hoe zij in dit verband uitvoering wenst te geven aan de motie Koenders met betrekking tot stabilisatie van de situatie in Noord-Irak? </vraag>
      <vraag nummer="9">Hoe beoordeelt de Regering het perspectief van een «containment» strategie ten aanzien van Irak? </vraag>
      <vraag nummer="10">Kunt u deze vragen zo spoedig mogelijk beantwoorden in het licht van de urgentie van de situatie en de noodzaak zo spoedig mogelijk te komen tot consensus in de Veiligheidsraad ten aanzien van een politieke strategie met betrekking tot Irak? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1, 2 en 4">De Veiligheidsraad heeft in zijn resolutie 699 lidstaten aangemoedigd om maximale medewerking te verlenen («in cash en kind») aan het werk van UNSCOM. Daaronder kan ook worden verstaan het ter beschikking stellen van informatie door nationale inlichtingendiensten. De VN beschikt immers niet over een eigen capaciteit op dat gebied. Bovendien is UNSCOM, juist als gevolg van de Iraakse obstructie van haar onderzoek, sterk afhankelijk van materiaal dat door inlichtingendiensten wordt verworven. Het mag echter niet zo zijn dat inlichtingendiensten UNSCOM gebruiken voor het verwerven van materiaal voor nationale doeleinden. Derhalve spreekt het vanzelf dat juist bij deze ondersteuning door lidstaten de grootst mogelijke zorgvuldigheid vereist is, juist vanwege de integriteit van de werkzaamheden van UNSCOM. Die zorgvuldigheid geldt zowel de lidstaten als de Speciale Commissie zelf. De Regering is niet op de hoogte van de details van de samenwerking met de inlichtingendiensten van de VS en Israël. Zij betreurt dat de betrokkenheid van nationale inlichtingendiensten heeft geleid tot een in de media uitgevochten controverse die de tegenstanders van UNSCOM, Saddam Hussein voorop, in de kaart speelt. </antwoord>
      <antwoord nummer="3">De Regering beoordeelt de proportionaliteit en legitimiteit van de luchtacties in Irak nu niet anders dan vervat in de brief van 17 december jl. aan de Tweede Kamer. De Britse en Amerikaanse autoriteiten hebben aangegeven dat de luchtacties in belangrijke mate aan hun doel, het aantasten van Iraks militair potentieel, hebben beantwoord. Evenals Nederland zijn beide landen echter ook van oordeel dat op de langere termijn een effectief inspectie-regime aanwezigheid van wapeninspecties ter plekke vereist. </antwoord>
      <antwoord nummer="5 en 7">De discussie in de Veiligheidsraad over de onderling samenwerkende kwesties van het inspectieregime, het sanctieregime en de verbetering van de levensomstandigheden van de Iraakse bevolking is nog maar net op gang gekomen. De Nederlandse inzet daarbij heb ik omschreven in mijn eerder genoemde brief van 19 januari jl. Die inzet is uiteraard ook gericht op het herstel van de consensus in de Veiligheidsraad. Ik neem mij voor de Kamer over de bereikte voortgang daarbij op gezette tijden in te lichten. Met betrekking tot de samenwerking met inlichtingendiensten zij verwezen naar mijn antwoord op vraag 1, 2 en 4. </antwoord>
      <antwoord nummer="6">De recente berichtgeving over UNSCOM, alsook de luchtacties van december jl. hebben er ongetwijfeld mede toe geleid dat de positie van de Speciale Commissie ter discussie is gesteld. De discussie in de Veiligheidsraad van dit moment gaat echter ten gronde over de vorm en inhoud van de toekomstige ontwapening van Irak, met name over de voorwaarden waaronder overgegaan kan worden op het regime van monitoring en verificatie (OMV). Landen als Rusland en China wensen thans over te gaan op dit regime. Nederland meent, met de VS en het VK, dat de voorwaarden daarvoor, althans voor wat betreft biologische en chemische wapens, nog niet vervuld zijn. Frankrijk meent ook dat overgestapt kan worden op monitoring en verificatie, maar verzet zich niet tegen een evaluatie van de huidige stand van zaken op het gebied van ontwapening, als voorportaal voor OMV. Blijvende afwezigheid van UNSCOM brengt uiteraard het risico met zich mee dat Irak zich wederom zou kunnen gaan toeleggen op het ontwikkelen van massavernietigingswapens. Derhalve stelt de Nederlandse Regering zich op het standpunt dat de wapeninspecties in Irak zo spoedig mogelijk dienen te worden hervat. Ik verwijs voor mijn bijzonderheden naar mijn brief van 19 januari jl. </antwoord>
      <antwoord nummer="8">De Regering wijst op het op 26 januari 1998 aanvaarde EU-actieplan dat erop is gericht om de toestroom van migranten uit Irak en de aangrenzende regio in te dammen. Dit EU-actieplan omvat een breed scala aan activiteiten waaronder de bestrijding van de illegale immigratie; de aanpak van de daarbij betrokken georganiseerde criminaliteit alsmede een gemeenschappelijk analyse van de politieke, economische en humanitaire situatie in de regio. De (op Nederlands initiatief ingestelde) High Level Working Group (HLWG) heeft een lijst van landen van herkomst (waaronder Irak) opgesteld waarvoor een geïntegreerde aanpak op het terrein van asiel en migratie wordt voorgesteld. Deze lijst is, tezamen met het mandaat van de HLWG, op 25 januari jl. door de Algemene Raad vastgesteld. Naar het zich nu laat aanzien zal Noord-Irak ook deel uitmaken van deze lijst. Daarenboven is een Nederlandse ambtelijke missie (Justitie/Buitenlandse Zaken) in voorbereiding die, in samenwerking met de betrokken partijen in de regio, beoogt de mogelijkheden van remigratie naar Noord-Irak in kaart te brengen. Ter verbetering van de humanitaire situatie van de bevolking van Noord-Irak is het uitgangspunt van de Nederlandse humanitaire hulpverlening dat deze complementair dient te zijn aan de activiteiten in het kader van het «olie voor voedsel»-programma. Ook in 1999 zullen alleen activiteiten ten laste van de categorie «noodhulp» worden gefinancierd. Lastens deze begrotingscategorie is het ook mogelijk om eerste aanzetten tot rehabilitatie te financieren. Waar mogelijk zal Nederland voortgaan in Noord-Irak projecten en programma’s te steunen die beogen de economische situatie van de bevolking te verbeteren. </antwoord>
      <antwoord nummer="9">Aannemende dat met een «containment»-strategie wordt gedoeld op het geheel van maatregelen, gericht tegen het Iraakse potentieel van massavernietigingswapens, dat sedert de Golf-oorlog door de Veiligheidsraad is vastgesteld, is het antwoord dat deze maatregelen nog steeds gerechtvaardigd zijn, en dat op de naleving daarvan stringent moet worden toegezien. Van een «clean bill of health» voor Irak is nog lang geen sprake. Daarnaast is ook de mensenrechtensituatie in Irak zelf nog steeds buitengewoon zorgelijk. De in Noord-, respectievelijk Zuid-Irak woonachtige minderheden (Koerden, respectievelijk Sji’ieten) behoeven bijvoorbeeld nog steeds een mate van bescherming tegen het regime in Bagdad in de vorm van de «no-fly-zones». Ten slotte zijn vanuit Bagdad recent weer geluiden vernomen die duiden op het ter discussie stellen van de grenzen, zo niet het bestaansrecht van Koeweit. Ook in dat opzicht moet tegen redicive van Saddam Hussein worden gewaakt. </antwoord>
      <antwoord nummer="10">Ja. </antwoord>
      <noten afkomstig="antwoord"/>
   </antwoorden>
</kvr>
