<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd, Schreijer-Pierik en Rietkerk (allen CDA) aan de ministers van Justitie, van Landbouw, Natuurbeheer en Visserij en van Binnenlandse Zaken en Koninkrijksrelaties over het onderzoek op aanslagen op pluimveebedrijven, slachterijen, veetransporteurs en veehouders. (Ingezonden 22 mei 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15921
</item>
         <item attribuut="Inhoud">Vragen naar aanleiding van het bericht "Activisten ongrijpbaar voor justitie" in het Reformatorisch Dagblad van 11 mei 2002, over aanslagen van het Dierenbevrijdingsfront, en de resultaten van onderzoeken naar de mogelijke daders.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Natuur (Dierenbescherming) Veeteelt (Intensieve veehouderij) Veeteelt (Slachterijen)</item>
         <item attribuut="Trefwoorden">Criminaliteit Dierenbescherming Intensieve veehouderij Slachterijen</item>
         <item attribuut="Vindplaats">Kamervragen met antwoord 2001-2002, nr. 1367, Tweede Kamer</item>
         <item attribuut="Vraagnr_bij_indiening">2010210470</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Schreijer-Pierik</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-07-04</item>
         <item attribuut="Datum_indiening">2002-05-22</item>
         <item attribuut="Document-id">KVR15921</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2893" allpagenumbers="2893 2894" vetnummer="2010210470" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15921" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1367" onderwerp="" indiendatum="2002-05-22">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Schreijer-Pierik</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Justitie, van Landbouw, Natuurbeheer en Visserij en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="4 juli 2002), zie ook Aanhangsel Handelingen nr. 1280, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Landbouw, Natuurbeheer en Visserij en Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2 3 4">Herinnert u zich de schriftelijke vragen van de leden Mosterd en Rietkerk van 19 juli 1999 <voetnoot nummer="1"/>, van de leden Schreijer-Pierik en Rietkerk van 25 februari 2000 <voetnoot nummer="2"/>en van de leden Schreijer-Pierik en Rietkerk van 30 maart 2001 <voetnoot nummer="3"/>over de aanslagen op pluimveebedrijven, slachterijen, veetransporteurs en veehouders? Bent u op de hoogte van het bericht «activisten ongrijpbaar voor justitie»? <voetnoot nummer="4"/>
      </vraag>
      <vraag nummer="2" voetnoot="5">Herinnert u zich de opmerkingen van het lid Mosterd tijdens het overleg met de minister van Landbouw, Natuurbeheer en Visserij over de evaluatie van het plan van aanpak nertsenhouderij op 1 juli 1999 <voetnoot nummer="5"/>over acties gevoerd door het Dierenbevrijdingsfront bij ondernemers die de rechtsstaat onwaardig zijn? </vraag>
      <vraag nummer="3">Welke onderzoeken zijn er in die tijd gedaan naar de mogelijke daders? Wat zijn de resultaten hiervan? Waarom zijn de onderzoeken niet landelijk aangestuurd en gecoördineerd? Hoe verklaart u dat sinds meer dan 10 jaar in dit verband binnen Nederland niet één arrestatie heeft plaatsgevonden, terwijl die arrestaties in omringende landen als Denemarken, België en Engeland wél plaatsvonden? </vraag>
      <vraag nummer="4">Blijkt uit het adviesrapport inzake Dierenactivisme van politiekorps IJsselland (eind 2000) dat er strafbare feiten zijn gepleegd en zo ja, wat waren de vervolgstappen op dit rapport? Waarom is het Escapeteam begin dit jaar opgeheven? </vraag>
      <vraag nummer="5" voetnoot="6">Klopt het bericht <voetnoot nummer="6"/>dat de politie en justitie geen prioriteit gaven aan het opsporen van de daders van de aanslagen op nertsenfarms? Zo ja, vindt u dit acceptabel in een rechtsstaat gelet op de gewelddadigheid en de gevolgen voor de getroffen mensen en dieren? </vraag>
      <vraag nummer="6">Wordt vanaf heden de bescherming van de betrokken personen en bedrijven geïntensiveerd? Zo ja, hoe? Zo neen, waarom niet? </vraag>
      <vraag nummer="7">Wat wordt er gedaan om de betreffende veehouders, veetransporteurs en bedrijven te beschermen? Zijn deze acties in overleg en in overeenstemming met de voornoemde betrokkenen uitgevoerd? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1870" documentjaargang="1998-1999">Aanhangsel Handelingen, nr. 1870, vergaderjaar 1998–1999.</noot>
         <noot nummer="2" documenttype="Kamervragen" documentnummer="1078" documentjaargang="1999-2000">Aanhangsel Handelingen, nr. 1078, vergaderjaar 1999–2000.</noot>
         <noot nummer="3" documenttype="Kamervragen" documentnummer="1184" documentjaargang="2000-2001">Aanhangsel Handelingen, nr. 1184, vergaderjaar 2000–2001.</noot>
         <noot nummer="4" datum="2002-05-18" bron="Financieel Economisch Magazine;">Financieel Economisch Magazine;, 18 mei 2002</noot>
         <noot nummer="5" documenttype="Handelingen" documentnummer="96" documentjaargang="1998-1999">Handelingen II, nr. 96, vergaderjaar 1998–1999.</noot>
         <noot nummer="6" datum="2002-05-11" bron="Reformatorisch Dagblad">Reformatorisch Dagblad, 11 mei 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4" voetnoot="1">Zoals ik eerder heb bericht <voetnoot nummer="1"/>is na een hausse in 1995 het aantal aanslagen en incidenten op de bio-industrie in de jaren 1996 tot en met 1998 sterk gedaald. Vanaf 1999 is er sprake van een forse toename tot medio 2001. Daarna is van ernstige aanslagen geen sprake meer geweest. Naar aanleiding van de bij regiokorpsen binnengekomen aangiften is telkens een onderzoek ingesteld. Meermalen is daarbij, ook internationaal, informatie uitgewisseld. Omdat de acties op zichzelf stonden, zijn de onderzoeken verricht door de regiokorpsen. De unit terrorisme en bijzondere taken van het KLPD heeft hierbij, onder gezag van de landelijk officier van justitie voor terrorismebestrijding, een ondersteunende en coördinerende rol vervuld. Onjuist is dat de onderzoeken de laatste 10 jaar nimmer hebben geleid tot aanhoudingen. In 1996 zijn twee verdachten aangehouden, terwijl in Denemarken, in het kader van een Deense actie, maar met enige hulp van Nederlandse autoriteiten in 2000 eveneens twee Nederlanders zijn aangehouden. Dit neemt niet weg dat het aantal aanhoudingen uiterst gering is. De reden hiervan houdt voor een belangrijk deel verband met het feit dat de actievoerders opereren vanuit een zeer gesloten en uiterst beperkte celstructuur die onderling niet of nauwelijks communiceert en doorgaans gebruik maakt van eenvoudige middelen, die weinig menskracht vergen. De gepleegde acties bieden mede om die reden zeer weinig aanknopingspunten. De aanknopingspunten die aangetroffen worden, zijn als gevolg hiervan als zodanig niet eenduidig of uniek op concrete daders of dadergroepen terug te brengen. In de meeste gevallen was de politie daarom afhankelijk van de resultaten van het forensisch onderzoek. Tot heden hebben deze forensische onderzoeken onvoldoende resultaat in de zin van nadere opsporingsindicaties opgeleverd. Dit geldt ook voor de analyses die verricht zijn met betrekking tot de onderscheiden modus operandi tussen de verschillende incidenten, ook in het buitenland. Gelet op het voorgaande en gegeven het grote aantal incidenten dat zich inmiddels had voorgedaan, is mede op basis van een voorstel van het politiekorps IJsselland, 1 november 2000 – dat sedert het vroege voorjaar van 2000 al uit eigen beweging onderzoek naar een aantal van de feiten had opgestart – en het adviesrapport inzake Dierenactvisme, 14 december 2000 van het Informatieknooppunt van het KLPD (waarin inderdaad melding wordt gemaakt van gepleegde strafbare feiten), in december 2000 besloten tot het instellen van een bovenregionaal rechercheteam (BRT). Doelstelling van het door dit BRT verrichte onderzoek (Escape) was, kort gezegd, het inzichtelijk maken van de dadergroep(en) en individuele leden daarvan, inclusief de mogelijk opdrachtgevers, uitlokkers en facilitators en, in het verlengde daarvan, de aanhouding van hen. Op 28 februari 2002 is besloten het BRT te beëindigen. De reden hiervan is dat verder strafrechtelijk onderzoek thans kansloos en daardoor zinloos is bij gebrek aan nieuwe concrete opsporingsindicaties; het onderzoeksteam is er, ondanks goed, inventief en uitputtend rechercheonderzoek, waarbij alle in redelijkheid mogelijke middelen zijn benut, niet in geslaagd bewijsmateriaal te verzamelen dat kan leiden tot de aanhouding van de dader(s). </antwoord>
      <antwoord nummer="5">Neen, zoals uit het voorgaande blijkt en zoals ik ook al meermalen heb bericht wordt door politie en openbaar ministerie wel degelijk prioriteit gegeven aan het opsporen van de daders. De omstandigheid dat de onderzoeken niet hebben geleid tot aanhoudingen, doet daar niet aan af. </antwoord>
      <antwoord nummer="6 en 7" voetnoot="2">Zoals ik eerder heb bericht <voetnoot nummer="2"/>, zijn reeds in 1999, via de daarvoor aangewezen contactpersonen van de regiokorpsen, de daarvoor in aanmerking komende bedrijven voorgelicht over te nemen maatregelen. Daarnaast heeft de voormalige dienst bijzondere recherchezaken van de CRI meermalen overleg gehad met de betrokken bedrijfstakken van de bedreigde objecten over de door hun, vanuit de eigen verantwoordelijkheid, te treffen voorzorgsmaatregelen. Met verwijzing naar het antwoord op de vragen 3 en 4 (na medio 2001 geen ernstige aanslagen meer), is er thans geen aanleiding tot extra maatregelen voor de betrokken personen en bedrijven. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1184">Aanhangsel Handelingen, nr. 1184, vraag 3, vergaderjaar 2001–2002.</noot>
         <noot nummer="2" documenttype="Kamervragen">Aanhangsel Handelingen, nr. 1870, vergaderjaar 1998–1999, 1078, vergaderjaar 1999–2000 en nr. 1184, vegaderjaar 2000–2001.</noot>
      </noten>
   </antwoorden>
</kvr>
