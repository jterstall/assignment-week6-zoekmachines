<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over de arbeidssituatie bij Randon Beveiliging B.V. (Ingezonden 19 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8944
</item>
         <item attribuut="Inhoud">Vragen over de inzet van langdurig werklozen in de vorm van een stage bij productieve taken, terwijl sprake zou moeten zijn van een normale arbeidsovereenkomst.</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Inkomen en rechtspositie (Arbeidsovereenkomsten en CAO's) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Arbeidsvoorwaarden Particuliere beveiligingsdiensten Stages WW</item>
         <item attribuut="Vindplaats">Kamervragen met antwoord 1998-1999, nr. 993, Tweede Kamer</item>
         <item attribuut="Vraagnr_bij_indiening">2989908070</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">1999-03-19</item>
         <item attribuut="Datum_indiening">1999-02-19</item>
         <item attribuut="Document-id">KVR8944</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2033" allpagenumbers="2033 2034" vetnummer="2989908070" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8944" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="993" onderwerp="" indiendatum="1999-02-19">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-03-19">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het verslag van de Arbeidsinspectie inzake de arbeidssituatie bij Randon Beveiliging B.V.? <voetnoot nummer="1"/>
      </vraag>
      <vraag nummer="2">Hebt u ook kennis genomen van de conclusie dat er, gezien de lange praktijkervaring van stagiaires bij Randon B.V., op gegeven moment geen sprake meer is van het dienen van leerdoelen en dus geen sprake meer van stage-werkzaamheden? Erkent u dat hier eigenlijk een normale arbeidsovereenkomst zou moeten gelden? </vraag>
      <vraag nummer="3" voetnoot="2">Bent u van mening dat het rapport van de Arbeidsinspectie thans aanleiding geeft tot heroverweging, nu blijkt dat werklozen worden ingezet bij productieve taken? <voetnoot nummer="2"/>
      </vraag>
      <vraag nummer="4">Kunt u thans meer specifiek aangeven hoe het rechtsvermoeden inzake de arbeidsovereenkomst uit de wet Flexibiliteit en Zekerheid, als hulpmiddel gebruikt kan worden bij de beoordeling van een reguliere arbeidsrelatie? </vraag>
      <noten afkomstig="vraag">
         <noot nummer="3"/>
         <noot nummer="1" datum="1999-01-18" bron="Rapport Stageprojecten Randon Beveiliging Arbeidsinspectie Regio Noordwest">Rapport Stageprojecten Randon Beveiliging Arbeidsinspectie Regio Noordwest, 18 januari 1999</noot>
         <noot nummer="2">Op eerdere vragen van het lid Bakker (Aanhangsel Handelingen nr. 1070, vergaderjaar 1997–1998) heeft u geantwoord dat u naar aanleiding van het onderzoek van de Arbeidsinspectie zult bezien of er aanleiding is om tot heroverweging en/of aanvulling van de bestaande regels te komen</noot>
         <noot nummer="3">Bij de beantwoording van de vraag of in een concreet geval het karakter van een reguliere arbeidsrelatie overheerst, verwees u in het eerder genoemde antwoord naar dat rechtsvermoeden</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Gelet op de bevindingen van de Arbeidsinspectie bij Randon Beveiliging B.V. acht ik het mogelijk, dat in de gesignaleerde stagesituaties de verrichte arbeid niet meer kan worden beschouwd in overwegende mate gericht te zijn op het uitbreiden van kennis en ervaring van betrokkenen en dat hiermede derhalve geen leerdoelen meer worden gediend. Of en wanneer dit ertoe zal kunnen leiden dat betrokkenen mitsdien geacht kunnen worden werkzaam te zijn op basis van een arbeidsovereenkomst is een vraag die moet worden beoordeeld aan de hand van alle feiten en omstandigheden van het geval. Met name zal sprake moeten zijn geweest van arbeid tegen vergoeding en in een gezagsverhouding. Het is uitsluitend aan de rechter om met inachtneming van alle relevante feiten en omstandigheden deze rechtsvraag te beantwoorden als partijen hierover van mening verschillen. </antwoord>
      <antwoord nummer="3">Arbeidsvoorziening bepaalt ten aanzien van bij haar ingeschreven personen of, gezien de afstand tot de arbeidsmarkt, scholing noodzakelijk is om te komen tot arbeidsinpassing. Daarbij wordt tevens bezien of de gevraagde scholing hiertoe perspectief biedt en of dit het meest doelmatige instrument is om tot arbeidsinpassing te komen. Aan de hand van de beantwoording van deze vragen wordt al dan niet een zogenoemde noodzakelijkheidsverklaring verstrekt. Voor de goede orde meld ik dat een dergelijke verklaring alleen wordt afgegeven ten behoeve van personen die bij Arbeidsvoorziening staan ingeschreven als werkzoekende. Een noodzakelijkheidsverklaring is een advies aan de uitkerende instantie. Deze dient te beoordelen of in individuele gevallen de aangegeven scholing kan worden gevolgd met behoud van uitkering. Wat betreft de toepassing van de Werkloosheidswet merk ik op dat in de regeling van 20 december 1995 (Stcrt. 1996, 27), gelet op artikel 76, eerste en tweede lid, WW, nadere regels zijn gesteld voor behoud van het recht op uitkering bij noodzakelijke scholing. Daarbij is onder andere geregeld dat het recht op uitkering niet blijft bestaan indien tijdens de opleiding of scholing sprake is van het verrichten van productieve arbeid. Hierbij wordt met name gedoeld op de praktijkstage als onderdeel van een opleiding. Aangezien na verloop van tijd tijdens een stage veelal sprake kan zijn van een zekere mate van productiviteit is het verbod op het verrichten van productieve arbeid niet absoluut. Voor een deel zal de ontstane productiviteit weer teniet worden gedaan door het verlies aan productiviteit van de stagebegeleider. Zolang de werkzaamheden niet meer dan 50 procent van de totale opleiding in beslag nemen, behoeft het verrichten van productieve arbeid geen belemmering te zijn. Het feit dat werklozen bij productieve taken worden ingezet vormt, mede gelet op het bovenstaande, geen aanleiding om te komen tot een heroverweging en/of aanvulling van bestaande regels. Het regelgevend kader is naar mijn mening toereikend. Het is wel van belang dat deze regels op een juiste wijze worden toegepast. In verband hiermee zal ik het onderzoeksrapport van de Arbeidsinspectie over de Stage-projecten Randon Beveiliging B.V. onder de aandacht van het Landelijk instituut sociale verzekeringen (Lisv) brengen en ook de toezichthouder het College van toezicht sociale verzekeringen (Ctsv) hiervan op de hoogte stellen. Ik ga er vanuit dat deze instanties in het kader van hun uitvoerende en toezichthoudende taak indien nodig adequate maatregelen zullen treffen om geconstateerde onjuiste of onzorgvuldige toepassing van de regels in de toekomst tegen te gaan. </antwoord>
      <antwoord nummer="4">In antwoord op deze vraag wil ik allereerst erop wijzen, dat het wettelijke rechtsvermoeden inzake het bestaan van een arbeidsovereenkomst als bedoeld in artikel 610a Boek 7 BW de werkelijke aard van de arbeidsrelatie niet beïnvloedt, maar slechts de bewijslast voor het niet-bestaan van een arbeidsovereenkomst, op de werkgever legt. Dit kan betekenen, dat in die gevallen waarin een stagiair meent niet (langer) werkzaam te zijn op basis van een leerovereenkomst, maar op basis van een reguliere arbeidsovereenkomst, betrokkene zich in principe met een beroep op genoemd wettelijk rechtsvermoeden, jegens de stageverschaffer hierop zal kunnen beroepen. Voor een beroep op het rechtsvermoeden zal de betreffende stagiair echter moeten voldoen aan het in dat rechtsvermoeden genoemde feitencomplex, t.w. «ten behoeve van een ander – tegen beloning door die ander – gedurende drie opeenvolgende maanden, wekelijks dan wel gedurende ten minste twintig uren per maand, arbeid verrichten». Als de stageverschaffer – ondanks dit feitencomplex – niettemin van mening is, dat er geen sprake is van arbeid in het kader van een arbeidsovereenkomst, maar uitsluitend op basis van een leerovereenkomst, dan rust – vanwege dit rechtsvermoeden – op hem hiervoor de bewijslast. Hij zal dus het tegendeel moeten bewijzen, bij gebreke waarvan de rechter op basis van het wettelijk rechtsvermoeden zal oordelen, dat er tussen de betreffende stagiair en de stageverschaffer sprake is van een arbeidsrelatie op basis van een arbeidsovereenkomst. Ik merk hierbij op, dat voor zover in de door de Arbeidsinspectie onderzochte situatie de stagiaires geen vergoeding ontvingen van de stageverschaffer i.c. Randon Beveiliging B.V., de arbeidssituatie van betrokkenen derhalve niet voldeed aan het feitencomplex van het wettelijk rechtsvermoeden. Dit betekent echter alleen, dat indien een of meer van de betrokkenen zich tot de rechter zouden wenden met het verzoek om vast te stellen dat er sprake is geweest van arbeid in het kader van een arbeidsovereenkomst, de bewijslast hiervoor in beginsel op henzelf rust en het uitsluitend ter discretie is aan de rechter of in de gegeven situatie de bewijslast redelijkerwijs (mede) dient te rusten op de stageverschaffer. De rechter heeft de bevoegdheid de bewijslast om te draaien wanneer er geen feiten zijn die het rechtsvermoeden opleveren. </antwoord>
      <noten afkomstig="antwoord"/>
   </antwoorden>
</kvr>
