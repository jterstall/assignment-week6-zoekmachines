<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66) en Koenders(PvdA) aan de ministers van Buitenlandse Zaken en van Defensie over de modernisering van systemen ten behoeve van de opslag van kernwapens. (Ingezonden 25 april 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13796
</item>
         <item attribuut="Inhoud">Deze vragen dienen ter aanvulling op eerdere vragen terzake van het Tweede-Kamerlid Harrewijn, ingezonden 23 april 2001. (Aanhangsel van de Handelingen II, 2000-2001, 1287).</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (NAVO)</item>
         <item attribuut="Trefwoorden">Kernwapens NAVO Verenigde Staten</item>
         <item attribuut="Vindplaats">Kamervragen met antwoord 2000-2001, nr. 1288, Tweede Kamer</item>
         <item attribuut="Vraagnr_bij_indiening">2000109930</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="D66">Hoekema</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2001-06-05</item>
         <item attribuut="Datum_indiening">2001-04-25</item>
         <item attribuut="Document-id">KVR13796</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2691" allpagenumbers="2691 2692" vetnummer="2000109930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13796" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1288" onderwerp="" indiendatum="2001-04-25">
         <vrager partij="D66" oorsprong="parlement">Hoekema</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2001-06-5">
         <antwoorder functie="minister" ministerie="Defensie">De Grave</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de Amerikaanse autoriteiten plannen maken om tot 2018 de huidige generatie kernwapens op Europese bodem, waaronder Nederland, te handhaven? <voetnoot nummer="1"/>
      </vraag>
      <vraag nummer="2">Zijn er in concreto plannen om de opslagkelders (de zgn. WS3 systemen) waarin de kernbommen liggen, te moderniseren voor 249 opslagkelders, op 13 locaties in 7 NAVO-lidstaten waaronder België en Nederland? </vraag>
      <vraag nummer="3">Wat is uw oordeel over deze modernisering in het licht van de lopende discussie in de NAVO en het Nederlandse parlement over nut en noodzaak van deze kernwapens en de noodzaak daarover meer openheid te betrachten? </vraag>
      <vraag nummer="4">Heeft Nederland het voornemen aan deze modernisering mee te betalen c.q. zijn er al betalingen gedaan? </vraag>
      <vraag nummer="5">Is er sprake van aanpassing van de zgn. Host Nation Agreements, en zo ja, in welke zin? </vraag>
      <vraag nummer="6">Bent U bereid de (aangepaste) Host Nation Agreements aan het Nederlandse parlement voor te leggen? </vraag>
      <noten afkomstig="vraag">
         <noot nummer="1" datum="2001-04-12" bron="De Morgen">De Morgen, 12 april 2001, Bulletin of Atomic Scientists, Nuclear Notebook, maart/april 2001, website Nautilus Institute VS:www.nautilus.org/nukestrat/USA/NSNF/WS3.pdf</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Harrewijn, ingezonden 23 april 2001. </toelichting>
   <antwoorden aantal="5">
      <antwoord nummer="1">De regering is niet op de hoogte van plannen of voornemens van de VS veranderingen aan te brengen in de aanwezigheid van Amerikaanse kernwapens op Europees grondgebied of om deze aanwezigheid in tijd te beperken. Het in 1999 herziene Strategische Concept van de Navo onderstreept dat de aanwezigheid van deze wapens in Europa en de kernwapentaken van Europese bondgenoten onmisbare politieke en militaire elementen blijven vormen in de transatlantische verbondenheid. </antwoord>
      <antwoord nummer="2">De opslagfaciliteiten voor in Europa geplaatste Amerikaanse kernwapens worden regelmatig gemoderniseerd om aan de meest stringente veiligheidseisen te voldoen. Het gaat om een beperkt aantal opslagfaciliteiten. De wapens zijn veilig opgeslagen in ondergrondse kluizen. Op grond van het Navo-voorlichtingsbeleid kunnen geen mededelingen worden gedaan over het precieze aantal opslagfaciliteiten en hun locatie. </antwoord>
      <antwoord nummer="3">De regering meent dat zo lang ten behoeve van de bondgenootschappelijke veiligheid Amerikaanse kernwapens in Europa zijn geplaatst op de Navo de plicht rust deze wapens op zo veilig mogelijke wijze op te slaan en te beheren, met inbegrip van in dat verband benodigde moderniseringen. Als gevolg van de afgelopen december afgesloten discussie naar aanleiding van paragraaf 32 van het communiqué van de Top van Washington (april 1999) zal de Navo wel meer openheid gaan betrachten over de veiligheidsaspecten van de opslag en het beheer van kernwapens. Voorts is de uitwisseling van gegevens en ervaringen terzake met Rusland in het kader van de Permanente Gemeenschappelijke Raad een van de door de Navo voorgestelde vertrouwenwekkende maatregelen. In dat verband heeft Nederland, dat in de paragraaf 32-discussie een actieve rol heeft gespeeld ter bevordering van de openheid inzake het kernwapenbeleid van de Navo, aangeboden als gastheer op te treden voor een seminar van Russische en Navo-deskundigen. </antwoord>
      <antwoord nummer="4">De opslag en het beheer van de in Europa geplaatste Amerikaanse kernwapens wordt betaald uit Navo-fondsen. Nederland levert daaraan een evenredige bijdrage. </antwoord>
      <antwoord nummer="5 en 6">Nee. </antwoord>
      <noten afkomstig="antwoord"/>
   </antwoorden>
</kvr>
