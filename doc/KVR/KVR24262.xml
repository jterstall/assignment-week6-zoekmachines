<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de slechte informatievoorziening over UMTS-masten door gemeenten aan burgers. (Ingezonden 14 oktober 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24262
</item>
         <item attribuut="Inhoud">Vragen naar aanleiding van Overheid: een goede antenne voor informatievoorziening. Een onderzoek van burgeroverheid naar informatievoorziening aan burgers over GSM- en UMTS-masten.</item>
         <item attribuut="Rubriek">Communicatie, media en informatievoorziening (Overig) Communicatie, media en informatievoorziening (Telecommunicatie) Gezondheidszorg (Ziekten en ziektepreventie)</item>
         <item attribuut="Trefwoorden">Draadloze netwerken Voorlichting Ziekten</item>
         <item attribuut="Vindplaats">Kamervragen met antwoord 2005-2006, nr. 315, Tweede Kamer</item>
         <item attribuut="Vraagnr_bij_indiening">2050601540</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-11-07</item>
         <item attribuut="Datum_indiening">2005-10-14</item>
         <item attribuut="Document-id">KVR24262</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="679" allpagenumbers="679 680 681" vetnummer="2050601540" code="0506tkkvr315" lopendefooter="Tweede Kamer, vergaderjaar 2005–2006, Aanhangsel" filenaam="KVR24262" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="315" onderwerp="" indiendatum="2005-10-14">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-11-7">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt ukennisgenomen van het onderzoek <voetnoot nummer="1"/>waaruit blijkt dat zowel de gemeentelijke als de rijksoverheid geen complete, actuele en eenduidige informatie kan of wil leveren over de aantallen GSM- en UMTS-masten? </vraag>
      <vraag nummer="2">Deelt ude mening dat het de taak van de overheid is om over dit gevoelige onderwerp, dat veel ongerustheid bij mensen veroorzaakt, duidelijke en correcte informatie te verstrekken? </vraag>
      <vraag nummer="3">Deelt ude mening dat op basis van het eerdergenoemde onderzoek het beeld ontstaat van een overheid die de ongerustheid van burgers en belangenorganisaties niet serieus neemt? </vraag>
      <vraag nummer="4">Deelt ude mening dat het onacceptabel is dat 42% van de gemeenten in het onderzoek zegt haar burgers niet te kunnen informeren over de aantallen GSM- en UMTS-masten? Zo ja, hoe gaat u ervoor zorgen dat de gemeenten hun burgers hierover altijd van betrouwbare informatie voorzien? </vraag>
      <vraag nummer="5">Hoe is het mogelijk dat bij enkele gemeenten minder antennes bekend zijn dan bij het Antenneregister? </vraag>
      <vraag nummer="6">Hoe is het mogelijk dat bij enkele gemeenten meer antennes bekend zijn dan bij het Antenneregister? </vraag>
      <vraag nummer="7">Hoe is het mogelijk dat burgers meer antennes tellen dan bij de desbetreffende gemeenten en het Antenneregister bekend zijn? </vraag>
      <vraag nummer="8" voetnoot="1">Klopt de bewering <voetnoot nummer="1"/>dat het Antenneregister niet up-to-date is? </vraag>
      <vraag nummer="9">Deelt ude mening dat burgers altijd erop moeten kunnen vertrouwen dat informatie die door publieke instanties verschaft wordt juist is? </vraag>
      <vraag nummer="10">Welke maatregelen gaat unemen om ervoor te zorgen dat het antenneregister altijd up-to-date en betrouwbaar is, zodat de disclaimer over juistheid en volledigheid van de informatie van de website verwijderd kan worden? </vraag>
      <vraag nummer="11">Kunt u ons aanvullend mededelen wat de voortgang is van het Zwitsers onderzoek naar de gevolgen van blootstelling aan GSM- en UMTS-straling? Kunt u een termijn noemen waarbinnen de resultaten van dit onderzoek openbaar worden gemaakt? </vraag>
      <vraag nummer="12">Bent ubereid om bij de betreffende onderzoeksinstelling aan te dringen op een snelle publicatie van de resultaten, zodat ongeruste burgers op korte termijn nader geïnformeerd kunnen worden over de gevolgen van blootstelling aan GSM- en UMTS-straling? </vraag>
      <vraag nummer="13">Bent ubekend met andere onderzoeken die indicaties geven van mogelijke effecten van mobiel bellen of blootstelling aan straling van masten? Zo ja, hoe beoordeelt u deze? </vraag>
      <noten afkomstig="vraag">
         <noot nummer="1">Overheid: geen goede antenne voor informatievoorziening. Een onderzoek van burgeroverheid naar informatievoorziening aan burgers over GSM-en UMTS-masten, oktober 2005</noot>
      </noten>
   </vragen>
   <antwoorden aantal="13">
      <antwoord nummer="1">Ja, ik heb daarvan kennisgenomen. </antwoord>
      <antwoord nummer="2">Ja, die mening deel ik. </antwoord>
      <antwoord nummer="3">Ik deel de mening dat op basis van het onderzoek van burger@overheid bij de lezer – ten onrechte – het beeld kan ontstaan dat de overheid burgers en belangenorganisaties niet serieus neemt. </antwoord>
      <antwoord nummer="4">Ja, ik vind dat de overheid haar burgers goed en adequaat over antennes moet kunnen informeren. De gemeente vervult daarbij een belangrijke rol, omdat burgers die vragen over antennes hebben, zich vaak – in eerste instantie – zullen wenden tot de gemeente. De gemeente heeft ten aanzien van de kwaliteit van de informatievoorziening dan ook een eigen verantwoordelijkheid. De gemeente kan burgers zelf (eventueel met behulp van het Antennebureau) te woord staan of burgers doorverwijzen naar het Antennebureau. Het Antennebureau is bedoeld als het informatieloket van de overheid over antennes en kan dus prima door gemeenten worden gebruikt. Het Antennebureau verschaft ondermeer informatie via haar website en geeft ook regelmatig voorlichting over antennes in afzonderlijke gemeenten. Ik wijs gemeenten daar ook op. De staatssecretaris van VROM en ik hebben op 5 oktober jl. een brief over antennes en gezondheid gestuurd aan alle gemeenten. In deze brief zijn het Antennebureau en het antenneregister, waarin op postcode gezocht kan worden naar de locatie van de antenne-installaties, (nogmaals) nadrukkelijk als de bron van informatie onder de aandacht van gemeenten gebracht. Burgers hebben natuurlijk ook zelf de mogelijkheid om rechtstreeks vragen te stellen aan het Antennebureau en het antenneregister te raadplegen. Voor de maatregelen die ik neem om te komen tot een betrouwbaar antenneregister verwijs ik naar mijn antwoord op vraag 10. </antwoord>
      <antwoord nummer="5">Zie mijn antwoord op vraag 7. </antwoord>
      <antwoord nummer="6">Zie mijn antwoord op vraag 7. </antwoord>
      <antwoord nummer="7">De vragen 5, 6 en 7 gaan over de in het onderzoek geconstateerde verschillen in het aantal GSM- en UMTS-masten (op het verschil tussen masten en antenne-installaties ga ik hieronder nader in) in 50 gemeenten, die bekend zijn bij die desbetreffende gemeenten, het antenneregister en bij actieve burgers. Ik wil overigens opmerken dat het onderzoek die geconstateerde verschillen niet goed verklaart. Uit de wijze waarop de vraagstelling in het onderzoek is geformuleerd («Weet u hoeveel GSM-/UMTS-masten er binnen uw gemeente zijn en waar deze staan?») kan ik twee mogelijke oorzaken aangeven: – In het antenneregister staat de informatie die door de mobiele operators is aangeleverd. Het antenneregister geeft alleen de antenne-installaties weer en dus niet het aantal masten, waar in het onderzoek van burger@overheid over wordt gesproken. Een antenne-installatie voor mobiele telefonie, bijvoorbeeld boven op een groot flatgebouw, bestaat uit antenne(s), antennedrager(s), bedrading, apparatuur of techniekkast(en). Een mast is een antennedrager, waar meerdere antennes aan bevestigd kunnen zijn. Eén antenne-installatie kan uit meerdere masten bestaan. Hierdoor hebben gemeenten en burgers mogelijk hogere aantallen opgegeven dan de aantallen die de onderzoekers uit het antenneregister hebben gehaald. – In het onderzoek is aan gemeenten gevraagd hoeveel GSM- en UMTS-masten er in hun gemeente staan. Actieve burgers hebben in een tweetal gemeenten gekeken hoeveel masten er konden worden geïdentificeerd. Het gaat hierbij dus ook om nog niet in gebruik genomen masten. Het register toont echter alleen de in gebruik zijnde antenne-installaties. Antenne-installaties die zijn geplaatst, worden pas in het register opgenomen zodra ze in gebruik zijn genomen. Mogelijkerwijs zijn er per onderzochte gemeente nog andere oorzaken te noemen. Ik ben voornemens om bij de wettelijke verankering van het register het moment van plaatsing van de antenne-installatie bepalend te maken voor opname in het register. Dit is vooral ingegeven vanuit het perspectief van de burger; de burger neemt in zijn of haar leefomgeving een antenne-installatie waar en ziet niet of deze wel of niet in gebruik is genomen. Hierdoor zal de informatie-voorziening aanzienlijk worden verbeterd en zal het probleem van de vermeende onvolledigheid van het antenneregister worden opgelost. Ik streef er naar deze wettelijke verankering in 2007 van kracht te laten zijn. </antwoord>
      <antwoord nummer="8">Het register is up-to-date in de zin dat de door mobiele operators aangeleverde informatie is opgenomen. In het antenneconvenant van 27 juni 2002 is tussen de overheid en de vergunninghouders van mobiele telefonie afgesproken dat deze vergunninghouders de gegevens per kwartaal aanleveren. Het Agentschap Telecom neemt de informatie over antenne-installaties van de vergunninghouders over. De huidige vergunningen verplichten de vergunninghouders echter niet om informatie over hun antenne-installaties te leveren. Het huidige antenneregister, zoals dat nu geraadpleegd kan worden via de internetsite van het Antennebureau, kan gezien worden als een eerste aanzet tot het openbaar maken van informatie over antenne-installaties. Bij de aankomende wettelijke verankering van het antenneregister ga ik dan ook eisen stellen aan de juistheid, volledigheid en actualiteit van de gegevens die door de vergunninghouders dienen te worden aangeleverd. De informatie in het register zal dan maandelijks geactualiseerd worden en daarmee altijd up-to-date zijn. </antwoord>
      <antwoord nummer="9">Ja. Zie ook mijn antwoord op vraag 10. </antwoord>
      <antwoord nummer="10">Er worden vooruitlopend op de wettelijke verankering van het antenneregister al maatregelen genomen om de kwaliteit (juistheid, volledigheid en actualiteit) van de informatie te verbeteren. Het Agentschap Telecom heeft de afgelopen maanden bijvoorbeeld steekproefsgewijs onderzoek gedaan naar de kwaliteit van de gegevens. Gebleken is dat de kwaliteit van gegevens verbetering behoeft en daar worden de vergunninghouders ook actief op aangesproken. Op dit moment is het Agentschap Telecom voor de kwaliteit van de informatie afhankelijk van de vrijwillige medewerking van de betrokken mobiele operators. Vandaar de disclaimer op de internetsite van het Agentschap Telecom. Ik kan namelijk geen garantie geven voor de kwaliteit van de verstrekte informatie. Bij de wettelijke verankering van het antenneregister, die ik voorbereid, zal ik daarom nadrukkelijk wel kwaliteitseisen aan de door de vergunninghouders aangeleverde informatie stellen. Ook verscherp ik het toezicht en de handhaving op de verstrekte gegevens. </antwoord>
      <antwoord nummer="11">Het Zwitserse onderzoek zal naar verwachting dit najaar zijn afgerond. De Zwitserse onderzoekers zullen vervolgens de resultaten van hun onderzoek voor publicatie aanbieden aan een wetenschappelijk tijdschrift. Bij acceptatie worden de onderzoeksuitkomsten openbaar gemaakt. Dit zal naar verwachting op zijn vroegst eind 2005 kunnen plaatsvinden. Zoals reeds eerder aangegeven in mijn brief van 23 november 2004 (Kamerstuk 27 561, nr. 20) worden in dit Zwitserse onderzoek de proefpersonen overigens alleen aan UMTS-signalen blootgesteld en niet aan GSM-signalen. Zodra de resultaten van het onderzoek daartoe aanleiding geven, zal ik udaarover zo spoedig mogelijk informeren. </antwoord>
      <antwoord nummer="12">Mijn medewerkers hebben regelmatig contact met de onderzoekers en uit die contacten blijkt dat de onderzoekers zelf ook streven naar snelle publicatie maar bovenal een zorgvuldige afronding van hun onderzoek. Ook ik vind het zeer belangrijk dat burgers zo snel mogelijk duidelijkheid wordt geboden over de eventuele gevolgen van de blootstelling aan elektromagnetische velden van onder meer mobiele telefonieantennes. Daar werken wij ook hard aan. Binnenkort zullen de staatssecretaris van VROM en ik uvia een brief nader informeren over de ontwikkelingen rond het bredere Nationale Antennebeleid en het vraagstuk van antennes en gezondheid. Ook zal ik udan informeren over het onderzoeksprogramma Elektromagnetische velden. Het is evenwel een misvatting te veronderstellen dat het Zwitserse onderzoek definitief uitsluitsel zal kunnen geven op de vraag of UMTS-antennes een effect hebben op de gezondheid. Onderzoek is geen éénmalige actie en geeft vaak weer aanleiding voor vervolgvragen en ander onderzoek. Het is daarmee een continuproces. Op dit moment worden ook in onder meer Engeland, Denemarken en Japan onderzoeken gedaan naar de eventuele relatie tussen UMTS-antennes en gezondheid. De resultaten van deze onderzoeken komen pas na 2005 beschikbaar. Er zal hierdoor steeds meer kennis beschikbaar komen, dat elkaar aanvult. </antwoord>
      <antwoord nummer="13">Via de Gezondheidsraad wordt het Kabinet op de hoogte gehouden van alle wetenschappelijke onderzoeken op het terrein van mobiele communicatie en gezondheid. De raad beoordeelt alle wetenschappelijke onderzoeken en rapporteert hierover – via het jaarbericht – aan het Kabinet en geeft gevraagd en ongevraagd advies. Het oordeel van de Gezondheidsraad vormt een belangrijk element bij de beleidsbepaling. Tot nutoe heeft de wetenschap niet kunnen vaststellen dat blootstelling aan deze elektromagnetische velden schadelijk is voor de gezondheid. Wel kan er sprake zijn van een thermisch effect, wat betekent dat EM-velden het menselijk lichaam opwarmen. Dit effect treedt echter pas op bij zeer krachtige veldsterktes. De Europese blootstellinglimieten (met ruime veiligheidsmarges) die ook in Nederland worden gehanteerd, voorkomen dat dergelijke effecten optreden. </antwoord>
      <noten afkomstig="antwoord"/>
   </antwoorden>
</kvr>
