<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel en Kant (beiden SP) aan de minister voor Ontwikkelingssamenwerking over toegang tot aidsmedicijnen. (Ingezonden 26 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21073
</item>
         <item attribuut="Inhoud">Slechts 7% van de hiv- en aidsgeïnfecteerden heeft toegang tot effectieve geneesmiddelen. Zowel de farmaceutische industrie als de regeringen tonen te weinig daadkracht om de toegang tot de medicijnen te vergroten.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Ziekten en ziektepreventie) Ontwikkelingssamenwerking (Algemeen)</item>
         <item attribuut="Trefwoorden">Farmaceutische industrie Geneesmiddelen Octrooien Ontwikkelingssamenwerking Ziekten</item>
         <item attribuut="Vindplaats">Kamervragen met antwoord 2003-2004, nr. 2241, Tweede Kamer</item>
         <item attribuut="Vraagnr_bij_indiening">2030418610</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="SP">Kant</persoon>
         </item>
         <item attribuut="Datum_reaktie">2004-09-08</item>
         <item attribuut="Datum_indiening">2004-07-26</item>
         <item attribuut="Document-id">KVR21073</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4737" allpagenumbers="4737 4738 4739" vetnummer="2030418610" code="0304tkkvr2241" lopendefooter="Tweede Kamer, vergaderjaar 2003–2004, Aanhangsel" filenaam="KVR21073" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2241" onderwerp="" indiendatum="2004-07-26">
         <vrager partij="SP" oorsprong="parlement">Van Bommel</vrager>
         <vrager partij="SP" oorsprong="parlement">Kant</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="8 september 2004), zie ook Aanhangsel Handelingen nr. 2090, vergaderjaar 2003–2004">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het Wereldbankrapport dat dinsdag 13 juli jl. op de 15 e internationale aids-conferentie in Bangkok gepresenteerd is? </vraag>
      <vraag nummer="2" voetnoot="1">Wat is uw reactie op het gegeven dat slechts 7 procent van de bijna 40 miljoen hiv- en aidsgeïnfecteerden over toegang tot effectieve geneesmiddelen beschikt? <voetnoot nummer="1"/>
      </vraag>
      <vraag nummer="3">Deelt u de mening dat de farmaceutische bedrijven voor deze misstand medeverantwoordelijk kunnen worden gesteld vanwege hun gebrekkige medewerking aan het wegnemen van juridische drempels die de productie en distributie van generieke aidsmedicijnen belemmeren? Kunt u uw antwoord toelichten? </vraag>
      <vraag nummer="4">Bent u bereid om in Europees en WTO-verband stappen te nemen om farmaceutische bedrijven te dwingen om van hun kant alle barrières weg te nemen die de toegang tot aidsmedicijnen voor HIV-/Aids-patiënten in ontwikkelingslanden belemmeren? Kunt u uw antwoord toelichten? </vraag>
      <vraag nummer="5">Deelt u de mening dat de regeringen van de Westerse landen voor de in vraag 2 vermelde misstand medeverantwoordelijk zijn, vanwege hun gebrek aan daadkracht om de juridische en financiële barrières die de toegankelijkheid van effectieve geneesmiddelen voor hiv- en aids-patiënten belemmeren, op te ruimen? Kunt u uw antwoord toelichten? </vraag>
      <vraag nummer="6" voetnoot="2">Wat is uw standpunt ten aanzien van de standpunten van de voormalige staatssecretaris van Economische Zaken Ybema en van de voormalig minister voor Ontwikkelingssamenwerking Herfkens die in het recente verleden verklaarden dat ook ontwikkelingslanden een grote mate van vrijheid zouden hebben om ten aanzien van de productie van HIV-/Aidsmedicijnen zelf beleidskeuzes te maken zonder daarbij beperkt te worden door octrooibescherming en intellectuele eigendomsrechten? <voetnoot nummer="2"/>
      </vraag>
      <vraag nummer="7">Bent u bereid initiatieven te nemen die ertoe leiden dat de betreffende barrières op de kortst mogelijke termijn worden opgeruimd? Kunt u uw antwoord toelichten? </vraag>
      <vraag nummer="8">Bent u bereid zich in te spannen voor de noodzakelijk geachte verdubbeling van het wereldwijde onderzoeksbudget voor vaccinonderzoek, dat momenteel 55 miljoen euro bedraagt? Zo ja, welke stappen gaat u concreet zetten? </vraag>
      <noten afkomstig="vraag">
         <noot nummer="1">Trouw, 14juli 2004</noot>
         <noot nummer="2" documenttype="Kamervragen">Aanhangsel Handelingen, nr. 1580, vergaderjaar 1999–2000, nr. 194, vergaderjaar 2001–2002, nr. 1402, vergaderjaar 2001–2002.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Dat is uiteraard nog veel te weinig. Wij verwachten echter dat dit percentage zal toenemen nu de prijzen van generieke aids-remmers de afgelopen twee jaar met ca. 90% zijn gedaald. Die prijsdaling heeft de internationale gemeenschap een flinke impuls gegeven om meer financiële middelen ter beschikking te stellen voor behandeling. Zowel het Global Fund, WHO, Wereldbank en andere belangrijke financiers van aids-bestrijdingsprogramma’s kunnen nu met hun middelen de behandeling van meer HIV-geïnfecteerden mogelijk maken dan tot voor kort het geval was. Nederland doneert 45 miljoen euro per jaar aan het Global Fund. Ondanks deze prijsverlagingen zijn de aids-remmers nog te duur voor veel ontwikkelingslanden. In het algemeen is er in deze landen een tekort aan middelen voor de gezondheidszorg. Ontwikkelingslanden zijn dan aangewezen op initiatieven van derden, zoals de Clinton Foundation, en de Gates Foundation, die vanwege de grote aantallen geneesmiddelen die ze aankopen, bij de industrie lagere prijzen kunnen bedingen. Het Pepfar Programma van de VS verstrekt de duurdere merkmedicijnen in plaats van de goedkopere generieke versies. Voor een stabiel aanbod van laaggeprijsde aids-remmers is het noodzakelijk dat er voldoende productie is van generieke medicijnen die aan internationale kwaliteitsstandaarden voldoen. Zie verder het antwoord op vraag 4. Naast lagere prijzen en een stabiel aanbod zal ook de benodigde infrastructuur nodig zijn om meer aids-patiënten te bereiken. Het zal de nodige tijd kosten om basisgezondheidsdiensten in veel landen afdoende toe te rusten om op grote schaal aids-remmers te verstrekken. Versterking van de gezondheidssector op zich blijft dan ook van groot belang. Nederland blijft zich daarnaast vanzelfsprekend inzetten voor preventie en benadrukt de samenwerking tussen programma’s op het terrein van reproductieve gezondheid en die op het terrein van aids. </antwoord>
      <antwoord nummer="3">Het is niet aan bedrijven, maar aan overheden om juridische drempels weg te nemen. </antwoord>
      <antwoord nummer="4">Het wegnemen van barrières die de toegang tot aids-remmers belemmeren wordt niet zozeer bewerkstelligd door bedrijven daartoe te dwingen. Veeleer is het aan overheden en parlementen om daarvoor regelgeving op te stellen. Op verschillende niveaus zijn regelingen tot stand gekomen die als doel hebben de toegang tot geneesmiddelen te verbeteren. In WTO-verband zijn dat de volgende maatregelen: – De Doha-verklaring over TRIPs en volksgezondheid van 2001 geeft WTO-leden de mogelijkheid om dwanglicenties te verlenen op octrooien op geneesmiddelen, die noodzakelijk zijn om volksgezondheidsproblemen te verhelpen – Minst Ontwikkelde Landen (MOLs) hebben uitstel van implementatie van octrooibescherming op medicijnen gekregen tot 1 januari 2016. – In 2003 heeft de WTO besloten om de toegang tot generieke medicijnen voor landen zonder of met onvoldoende productiecapaciteit mogelijk te maken door import onder dwanglicentie. Het belang van deze laatste regeling is dat meer concurrentie van generieke producenten kan ontstaan, waardoor de druk op farmaceutische bedrijven om de prijzen van geoctrooieerde medicijnen te verlagen of vrijwillige licenties af te geven, toeneemt. Dat vereist wel dat deze regeling snel wordt omgezet in nationale regelgeving. Nederland heeft een actieve rol gespeeld in de totstandkoming van deze WTO-regelingen en dringt er bij de Europese Unie op aan dat het besluit van 2003 zo snel mogelijk geïmplementeerd wordt. De Europese Commissie zal nog dit jaar komen met een verordening ten behoeve van geharmoniseerde implementatie van het WTO-besluit van 2003 in alle EU-landen. In Nederland worden hieraan voorafgaand beleidsregels ingevoerd op basis waarvan dwanglicenties kunnen worden afgegeven. Er vindt momenteel een consultatie van een aantal vertegenwoordigers van het bedrijfsleven en van maatschappelijke partners plaats. Afronding wordt verwacht in oktober dit jaar. De Tweede Kamer zal hierover geïnformeerd worden. Binnen de Europese Unie is in mei 2003 een verordening aangenomen die handelsverlegging naar de Europese Unie van bepaalde medicijnen voorkomt (vo 953/2003). De bedoeling van deze verordening is om producenten de mogelijkheid te geven bepaalde medicijnen tegen gereduceerde prijzen aan te bieden in (ontwikkelings)landen (genoemd in de annex van de verordening) door met extra controlemogelijkheden aan de EU-grens illegale herinvoer tegen te gaan. In april 2004heeft de Commissie zeven aids-remmers op de lijst geplaatst. Deze aids-remmers zullen worden aangeboden voor ongeveer 25% van de prijs die deze medicijnen in Europa hebben. Nederland voert ook beleid waarmee het bedrijfsleven op positieve wijze gemobiliseerd kan worden in de strijd tegen aids. Hierbij kan in het bijzonder gedacht worden aan de samenwerking met het bedrijfsleven. Nederland ondersteunt hiertoe PharmAccess International (PAI), een Nederlandse organisatie die bedrijven helpt bij het opzetten en uitvoeren van aids-behandelingsprogramma’s voor lokaal personeel en hun familieleden in ontwikkelingslanden. Zo ondersteunt PAI o.a. de implementatie van behandelingsprogramma’s voor vestigingen van Heineken en Coca Cola in een aantal Afrikaanse landen. In praktijk blijken veel ontwikkelingslanden problemen te hebben met het aanpassen van en het toepassen van de flexibiliteit van het TRIPs-akkoord in hun octrooiwetgeving. Technische assistentie is nodig op landenniveau in zowel de ministeries van handel als die van gezondheid. Momenteel is een onderzoek gaande naar de mogelijkheden om onze partnerlanden ondersteuning en informatie te bieden in het gecompliceerde veld van de octrooiwetgeving en de effecten op toegang tot essentiële geneesmiddelen. </antwoord>
      <antwoord nummer="5">Nee, wij delen die mening niet. Ook Westerse landen zetten zich in voor het totstandkomen van regelingen op internationaal niveau en op nationaal niveau om de juridische en financiële belemmeringen op te heffen. Het is nu wel zaak om deze regelingen snel te gaan implementeren. Zie verder het antwoord op vraag 4 </antwoord>
      <antwoord nummer="6">Nederland steunt ontwikkelingslanden in het streven om gebruik te maken van de ruimte die WTO/TRIPs biedt om hun volksgezondheid te beschermen. Nederland en de Europese Commissie zijn voorts van oordeel dat in bilaterale dan wel regionale vrijhandelsakkoorden niet getornd mag worden aan de flexibiliteit die WTO/TRIPs biedt. </antwoord>
      <antwoord nummer="7">Zoals onder vraag 4is beschreven zijn dergelijke initiatieven op verschillende niveaus genomen en gaat het nu om de implementatie ervan. </antwoord>
      <antwoord nummer="8">Ja. Op de door Ierland en Nederland georganiseerde bijeenkomst over nieuwe technologieën ter bestrijding van aids (Dublin, 24juni 2004) heeft de minister voor Ontwikkelingssamenwerking een oproep gedaan om meer geld ter beschikking te stellen voor de ontwikkeling van vaccins en microbiociden. Nederland zal de komende jaren de uitgaven voor de bestrijding van HIV/AIDS, Malaria en Tuberculose verdubbelen. De additionele OS-middelen zullen mede ter beschikking worden gesteld voor onderzoek en ontwikkeling van nieuwe geneesmiddelen en vaccins tegen aids, malaria en tuberculose. </antwoord>
      <noten afkomstig="antwoord"/>
   </antwoorden>
</kvr>
