<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over strijdigheid tussen het Schattingsbesluit 2004 en de WAO voor wat betreft de maximering van de urenomvang op 38 uur. (Ingezonden 6 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27891
</item>
         <item attribuut="Inhoud">Gaat de minister, naar aanleiding van de uitspraak van de Centrale Raad van Beroep, het Schattingsbesluit 2004 zodanig aanpassen dat het feitelijk inkomen voor arbeidsongeschiktheid bepalend is voor de arbeidsongeschiktheid in plaats van het inkomen dat met 38 uur werd verdiend?</item>
         <item attribuut="Rubriek">Gezondheidszorg (Overig) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsverzekeringen Medische keuringen</item>
         <item attribuut="Vindplaats">Kamervragen met antwoord 2006-2007, nr. 1327, Tweede Kamer</item>
         <item attribuut="Vraagnr_bij_indiening">2060708740</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-04-25</item>
         <item attribuut="Datum_indiening">2007-03-06</item>
         <item attribuut="Document-id">KVR27891</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2819" allpagenumbers="2819 2820" vetnummer="2060708740" code="0607tkkvr1327" lopendefooter="Tweede Kamer, vergaderjaar 2006–2007, Aanhangsel" filenaam="KVR27891" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1327" onderwerp="" indiendatum="2007-03-6">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="25 april 2007), zie ook Aanhangsel Handelingen nr. 1148, vergaderjaar 2006–2007">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de uitspraak van de Centrale Raad van Beroep dat artikel 9 en 10 van het Schatttingsbesluit 2004 onverbindend zijn voor zover het beginsel van feitelijke inkomensderving is verlaten? <voetnoot nummer="1"/>
      </vraag>
      <vraag nummer="2">Zult u het Schattingsbesluit 2004 zodanig aanpassen dat het feitelijk inkomen voor arbeidsongeschiktheid bepalend is voor de arbeidsongeschiktheid in plaats van het inkomen dat met 38 uur werd verdiend? Zo ja, wanneer? Zo neen, waarom niet? </vraag>
      <vraag nummer="3" voetnoot="2">Geeft u opdracht aan het Uitvoeringsinstituut Werknemersverzekeringen (UWV) om in alle meer dan 30.000 gevallen <voetnoot nummer="2"/>waarbij de maximering van de urenomvang is toegepast bij de herbeoordeling en in alle gevallen waarbij de maximering van de urenomvang is toegepast bij de keuring voor de WIA de beslissing te herzien? Zo neen, waarom niet? Zo ja, met terugwerkende kracht? Zo neen, waarom niet? </vraag>
      <vraag nummer="4">Wilt u de eventuele financiële schade als gevolg van de toepassing van de maximering van de urenomvang (bijvoorbeeld de verkoop van een eigen woning en interen op het eigen vermogen) compenseren? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1">LJN: AZ9652, Centrale Raad van Beroep, 06/2920</noot>
         <noot nummer="2" documenttype="Kamervragen">Aanhangsel Handelingen, vergaderjaar 2006–2007 nr. 697: «De maximering van de urenomvang is in 32 700 gevallen toegepast bij de herbeoordeling (dit betreft de stand van zaken op 1 november 2006). In 29 168 gevallen betrof dat WAO-gerechtigden, in 3167 gevallen WAZ-gerechtigden en in 365 gevallen Wajong-gerechtigden».</noot>
      </noten>
   </vragen>
   <antwoorden aantal="4">
      <antwoord nummer="1">In de bedoelde uitspraak heeft de CRvB geconcludeerd dat de maximering van de urenomvang van de maatman die in 2004 in het Schattingsbesluit is ingevoerd, niet verenigbaar is met de bepalingen van de Wet op de arbeidsongeschiktheid (WAO). Die maximering berustte op de gedachte dat als maatstaf bij de bepaling van de resterende verdiencapaciteit (en daarmee samenhangend de mate van arbeidsongeschiktheid) uitgegaan moest worden van een normale werkweek. De CRvB stelde in de bedoelde uitspraak echter vast dat deze interpretatie van resterende verdiencapaciteit niet strookt met de terzake geldende bepalingen van de WAO. Deze uitspraak van de CRvB is bindend voor het uitvoerende orgaan en derhalve heb ik geen andere mening. </antwoord>
      <antwoord nummer="2">De uitspraak van de CRvB heeft tot gevolg dat de bepalingen in het Schattingsbesluit arbeidsongeschiktheidswetten (hierna: Schattingsbesluit) die de maximering van de urenomvang van de maatmanfunctie regelen, geen verbindende kracht meer hebben. Het Uitvoeringsinstituut werknemersverzekeringen (UWV) past die bepalingen daarom niet meer toe. Deze kunnen dan ook worden geschrapt, wat ik bij de eerstvolgende wijziging van het Schattingsbesluit zal doen. </antwoord>
      <antwoord nummer="3">De CRvB is de rechter in hoogste instantie voor wat betreft de uitleg van het Schattingsbesluit. Om deze reden is de uitleg van de CRvB vanaf de datum van de uitspraak geldend recht. Dat betekent dat vanaf die datum het UWV het bepaalde in de art. 9 en 10 van het Schattingsbesluit die betrekking hebben op de maximering van de urenomvang van de maatman in voorkomende gevallen geen toepassing meer laat vinden. Dit geldt niet alleen voor de rechthebbenden die na die datum terzake geconfronteerd worden met een verlies aan verdiencapaciteit als gevolg van ziekte, maar het geldt evenzeer voor rechthebbenden die al voor die datum daarmee terzake geconfronteerd zijn en die het UWV verzoeken om dit verlies vast te stellen. Dit impliceert dat verzekerden die eerder als gevolg van de bedoelde maximering geen of een geringere uitkering hebben gekregen, het UWV opnieuw kunnen verzoeken om hun verlies aan verdiencapaciteit vast te stellen met inachtneming van de uitspraak van de CRvB. Ook als voor deze personen reeds eerder een beschikking werd genomen, zal op verzoek een nieuwe beschikking worden genomen met inachtneming van de uitspraak van de CRvB. Voor diegenen die een bezwaar of beroep hebben lopen tegen hun eerdere beschikking betekent dit dat de oorspronkelijke beschikking vervalt en alsnog een besluit genomen moet worden conform de uitspraak van de CRvB. Teneinde de uitvoering van de uitspraak van de CRvB zo snel mogelijk en met zo min mogelijk lasten voor de betrokkenen uit te voeren, heb ik het UWV verzocht om die rechthebbenden, die een bezwaar of beroep hebben lopen tegen de afwijzing of beperktere vaststelling van hun arbeidsongeschiktheid op grond van de maximering van de maatmanurenomvang, alsnog vanaf het moment van de oorspronkelijke besluitvorming een uitkering toe te kennen met inachtneming van de uitspraak van de CRvB. Voorts heb ik het UWV verzocht om alle andere rechthebbenden bij wie is beslist met toepassing van de maximering, aan te schrijven en te informeren over de uitspraak van de CRvB. De procedure die het UWV volgt, is er op gericht dat de betrokkenen zo min mogelijk in actie hoeven te komen om een hogere uitkering te kunnen krijgen. UWV stuurt de personen die te maken hebben gehad met de toepassing van de maximeringsbepaling een brief waarin staat dat de uitkeringen opnieuw beoordeeld worden in verband met de uitspraak van de CRvB. In de brief wordt er op gewezen dat de nieuwe beoordeling kan leiden tot een hogere of nieuwe uitkering. Iedereen wordt in ieder geval ingelicht over het resultaat. Als mensen geen prijs stellen op een nieuwe beoordeling, moeten zij dit expliciet doorgeven aan UWV. Ook arbeidsongeschikten waarvan de uitkering destijds beëindigd is, krijgen een brief van UWV. In de brief staat dat UWV de nieuwe beoordeling doet op basis van de gegevens uit het dossier. Mensen kunnen aangeven dat zij graag een gesprek met de verzekeringsarts wensen. Er volgt dan een oproep voor een nieuwe medische beoordeling. De bovenstaande procedure betekent dat de uitkeringsgerechtigden zelf geen actie hoeven te ondernemen, tenzij zij een nieuwe medische beoordeling wensen. De procedure laat onverlet dat in sommige gevallen een integrale herbeoordeling nodig is van hun omstandigheden en rechthebbenden opnieuw kunnen worden opgeroepen voor een gesprek; dit kan bijvoorbeeld het geval zijn als zij inmiddels weer arbeid verrichten. </antwoord>
      <antwoord nummer="4">Voor compensatie van eventuele schade als gevolg van de uitvoering van een besluit dat onder meer aan de Tweede Kamer is voorgehangen, zie ik geen aanleiding, anders dan voorzover het Nederlandse recht daartoe een rechtsbasis biedt. </antwoord>
      <noten afkomstig="antwoord"/>
   </antwoorden>
</kvr>
