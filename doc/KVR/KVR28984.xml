<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over uitzettingen van Somaliërs. (Ingezonden 27 februari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28984
</item>
         <item attribuut="Inhoud">Herdruk i.v.m. het afdrukken van de antwoorden. Vragen over de samenwerking met de particuliere organisatie SMI bij het uitzetten van Somalische asielzoekers naar Somalië.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2006-2007, nr. 1521H, Tweede Kamer</item>
         <item attribuut="Vraagnr_bij_indiening">2060708320</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-05-21</item>
         <item attribuut="Datum_indiening">2007-02-27</item>
         <item attribuut="Document-id">KVR28984</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3227" allpagenumbers="3227 3228" vetnummer="2060708320" code="0607tkkvr1521" lopendefooter="Tweede Kamer, vergaderjaar 2006–2007, Aanhangsel" filenaam="KVR28984" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1521" onderwerp="" indiendatum="2007-02-27">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="21 mei 2007), zie ook Aanhangsel Handelingen nr. 1063, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het bericht waar dat de Immigratie- en Naturalisatiedienst (IND) gebruik heeft gemaakt van de Zuid-Afrikaanse particuliere organisatie Snyman &amp; Migliori International (SMI) tussen 2002 en 2005 voor het terugbrengen van Somalische asielzoekers naar Somalië? Wordt er op dit moment nog gebruik gemaakt van de diensten van deze of soortgelijke particuliere organisaties bij het uitzetten van vreemdelingen? <voetnoot nummer="1"/>
      </vraag>
      <vraag nummer="2">Is er een wettelijke grondslag om uitzettingsbevoegdheden over te dragen aan een particulier bedrijf, dan wel is er in dit geval een mandaat verstrekt door de IND aan SMI? </vraag>
      <vraag nummer="3">Is er een overeenkomst gesloten tussen de IND en SMI? Heeft SMI van de IND betalingen ontvangen voor het verlenen van diensten? Zo ja, hoeveel? Wilt u aan de Kamer een exemplaar van deze overeenkomst aanbieden? </vraag>
      <vraag nummer="4">Acht u het geoorloofd en verantwoord om gebruik te maken van de diensten van een particuliere organisatie bij het uitzetten van vreemdelingen, gezien het feit dat de Nederlandse overheid verantwoordelijkheid draagt voor de uitzetting van deze mensen? </vraag>
      <vraag nummer="5">Waren de IND en u op de hoogte van de ervaringen die Australië en Nieuw-Zeeland hebben opgedaan met SMI en eventuele andere particuliere organisaties? Hoe kijkt u aan tegen de inschakeling van dit bedrijf, nu die ervaringen inmiddels wel bekend zijn? Bent u bereid hiernaar alsnog onderzoek te laten verrichten? Zo neen, waarom niet? </vraag>
      <vraag nummer="6" voetnoot="2">Op welke wijze verkrijgen Somalische asielzoekers die worden teruggebracht naar Somalië, een paspoort? Spelen particuliere organisaties of tussenpersonen daarin een rol? Zo ja, wie zijn dat dan? Is het waar dat we hier nog steeds spreken van niet-rechtsgeldige paspoorten nu er in die jaren geen officiële regering was in Somalië? <voetnoot nummer="2"/>
      </vraag>
      <vraag nummer="7">Wordt er van teruggebrachte Somaliërs een bijdrage verlangd voor dit paspoort? Zo ja, hoeveel is dat en aan wie wordt dat bedrag betaald? </vraag>
      <vraag nummer="8">Hoeveel Somaliërs zijn er op deze manier uitgezet; zijn deze veilig in Somalië aangekomen? </vraag>
      <noten afkomstig="vraag">
         <noot nummer="1" datum="2007-02-23" bron="De ochtenden, Argos (VPRO), Radio 1,">De ochtenden, Argos (VPRO), Radio 1,, 23 februari 2007</noot>
         <noot nummer="2" documenttype="Kamervragen" documentjaargang="2006-2007" documentnummer="794">Aanhangsel Handelingen, vergaderjaar 2006–2007, nr. 794.</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Ja, zij het dat het ging om de periode van oktober 2002 tot en met juli 2004. Het betrof hier het terugkeertraject via Nairobi (Kenia) naar Somalië. Op dit moment wordt door de Dienst Terugkeer en Vertrek (DT&amp;V), die thans belast is met de uitvoering van het terugkeerbeleid, geen gebruik gemaakt van de diensten van SMI of een daarmee vergelijkbare particuliere organisatie bij het uitzetten van vreemdelingen. Overigens is gedwongen terugkeer naar Somalië thans slechts aan de orde voor die uitgeprocedeerde Somalische vreemdelingen die niet vallen onder het beleid van categoriale bescherming dat op dit moment geldt voor een deel van Somalië en uiteen is gezet in de brief die mijn voorganger uw Kamer op 7 september 2006 zond <voetnoot nummer="1"/>. In een voorkomend geval vindt gedwongen terugkeer thans plaats via de luchthaven van Dubai (Verenigde Arabische Emiraten). </antwoord>
      <antwoord nummer="2 en 4">Nederland is bevoegd en verantwoordelijk voor het proces van terugkeer van niet-rechtmatig in Nederland verblijvende vreemdelingen. Onverminderd deze bevoegdheid en verantwoordelijkheid * I.v.m. het afdrukken van de antwoorden. wordt bij de uitzetting gebruik gemaakt van de diensten van particuliere organisaties. Daarbij valt te denken aan luchtvaartmaatschappijen en organisaties die de benodigde (medische) zorg verlenen. Uitgangspunt hierbij is dat de Nederlandse overheid gehouden is om bij de voorbereiding en uitvoering van de gedwongen terugkeer van vreemdelingen de nodige zorgvuldigheid te betrachten. De verantwoordelijkheid van de Nederlandse overheid betekent voorts dat Nederland een vreemdeling terugneemt indien hij niet wordt geaccepteerd door de gezagvoerder, het transferland of het land van bestemming. Hierbij verwijs ik onder meer naar de relevante bepalingen van de Annex 9 bij het Verdrag inzake de internationale burgerluchtvaart, het Verdrag van Chicago. Er is geen sprake geweest van het overdragen, dan wel mandateren van uitzettingsbevoegdheden aan het bedrijf SMI. Er was sprake van facüiterende diensten. Onder die omstandigheden is destijds het gebruik van diensten van SMI geoorloofd en verantwoord geacht. </antwoord>
      <antwoord nummer="3" voetnoot="2">Er is geen schriftelijke overeenkomst gesloten tussen de IND en SMI. De IND heeft SMI betaald voor de geleverde diensten. Het totaalbedrag aan facturen van SMI treft u in bijgevoegde, vertrouwelijke bijlage aan. Met het oog op de Wet openbaarheid van bestuur, kan ik dit bedrag niet openbaar maken. Het betreft bedrijfsinformatie die invloed kan hebben op de concurrentiepositie van SMI <voetnoot nummer="2"/>. </antwoord>
      <antwoord nummer="5 en 8">Alvorens het samenwerkingsverband met SMI is aangegaan zijn destijds gesprekken gevoerd met SMI en met vertegenwoordigers van landen die gebruik maakten van de diensten van SMI. De ervaringen van deze landen, waaronder die van Australië, hebben een rol gespeeld bij de totstandkoming van het samenwerkingsverband met SMI. In de periode waarin gebruik werd gemaakt van de diensten van SMI zijn, voor zover ik thans kan nagaan, in totaal 37 personen via Nairobi uitgezet naar Somalië. Op dit moment zijn mij geen gegevens bekend waaruit blijkt dat deze personen niet veilig zijn aangekomen. Thans wordt door de IND een klacht behandeld van de Stichting INLIA met betrekking tot het gebruikmaken van de diensten van SMI. Ik verricht – in het kader van die klacht – nader onderzoek naar de toenmalige wijze van afwikkeling van de uitzettingen via de luchthaven Nairobi. Een afschrift van de afhandeling van de klacht zal ik uw Kamer doen toekomen. </antwoord>
      <antwoord nummer="6">Als een Somaliër geen reisdocumenten heeft, wordt bij de terugkeer naar Somalië door de DT&amp;V thans geen gebruik gemaakt van paspoorten maar van een EU-document. Hierbij spelen particuliere organisaties of tussenpersonen geen rol. Zoals ook blijkt uit mijn antwoord op vraag 1, heeft de IND in de periode van oktober 2002 tot en met juli 2004 gebruik gemaakt van de diensten van SMI voor wat betreft de gedwongen terugkeer van vreemdelingen naar Somalië. Voorzover deze vreemdelingen niet beschikten over reisdocumenten, heeft de IND in de periode van oktober 2002 tot januari 2004 gebruik gemaakt van de diensten van SMI, onder meer ter verkrijging van Somalische paspoorten waarmee de vreemdelingen van Nairobi naar Somalië konden reizen. Volgens SMI werden deze paspoorten afgegeven door het ministerie van Buitenlandse Zaken van de toenmalige overgangsregering van Somalië in Mogadishu. Dit blijkt ook uit de op de paspoorten geplaatste stempels. Voor het verkrijgen van paspoorten maakte SMI gebruik van een tussenpersoon. Ik hecht er overigens aan te melden dat de wijze van afgifte van Somalische paspoorten niet vergelijkbaar is met die door andere landen. Er is immers sinds 1991 geen sprake meer van een internationaal erkend centraal gezag en daaraan gelieerde vertegenwoordigingen in het buitenland die formeel bevoegd zijn om Somalische paspoorten af te geven. Tegelijkertijd heeft de ervaring uitgewezen, en blijkt ook uit de ambtsberichten van de Minister van Buitenlandse Zaken over Somalië, dat er bij tal van Somalische missies en instanties Somalische paspoorten verkrijgbaar zijn. Bovendien worden Somalische paspoorten, bij gebrek aan een alternatief reisdocument waarmee Somaliërs kunnen reizen, in de praktijk wel als reisdocument geaccepteerd door (in ieder geval) de landen van de Europese Unie, de buurlanden van Somalië en de Golfstaten, zoals blijkt uit de ambtsberichten van de Minister van Buitenlandse Zaken over Somalië. </antwoord>
      <antwoord nummer="7">Mij is daarvan tot op heden niet gebleken. Ook dit is onderwerp van het in het antwoord op vraag 5 en 8 genoemde onderzoek. </antwoord>
      <noten afkomstig="antwoord">
         <noot nummer="1" documenttype="Kamervragen" documentjaargang="2005-2006">Aanhangsel Handelingen, vergaderjaar 2005–2006, 19 637, nr. 1072.</noot>
         <noot nummer="2">De bijlage bij het antwoord op vraag 3 is ter vertrouwelijke inzage, alleen voor de leden, gelegd bij het Centraal Informatiepunt van de Tweede Kamer der Staten-Generaal</noot>
      </noten>
   </antwoorden>
</kvr>
