<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de uitlevering van de heer O. (kenmerk rechtbank Amsterdam 13.097139/2001) naar Duitsland. (Ingezonden 21 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21650
</item>
         <item attribuut="Inhoud">Gevraagd wordt waarom de minister, ondanks negatieve advisiering van de Rechtbank en adviezen van huisarts enz., niet vindt dat er in dit geval sprake is van 'bijzondere hardheid' ten aanzien van de persoonlijke omstandigheden van de heer O.</item>
         <item attribuut="Rubriek">Strafrecht en strafprocesrecht (Uitlevering)</item>
         <item attribuut="Trefwoorden">Uitleveringen</item>
         <item attribuut="Vindplaats">Kamervragen met antwoord 2004-2005, nr. 418, Tweede Kamer</item>
         <item attribuut="Vraagnr_bij_indiening">2040502170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-11-16</item>
         <item attribuut="Datum_indiening">2004-10-21</item>
         <item attribuut="Document-id">KVR21650</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="875" allpagenumbers="875 876" vetnummer="2040502170" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21650" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="418" onderwerp="" indiendatum="2004-10-21">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-11-16">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het feit dat de Duitse autoriteiten hebben geweigerd een vrijgeleide te verschaffen voor de feiten waarvoor vervolgingsuitlevering is gezocht? Deelt u de mening van de advocaat van de heer O., dat het Duitsland kennelijk niet te doen is om vervolging van de heer O., als wel om executie van de in 1994 opgelegde vrijheidsstraf? Kunt u ingaan op de vraag in hoeverre hier sprake is van detournement de pouvoir van de kant van de Duitse overheid? </vraag>
      <vraag nummer="2">Kunt u uitvoerig ingaan op de vraag waarom u het advies van de Rechtbank Amsterdam aan u voor de heer O. een waarborg als bedoeld in artikel 4 lid 2 Uitleveringswet te vragen, naast u neerlegt? Bent u bereid om uw beslissing om aan de Duitse overheid geen waarborg voor de heer O. te vragen, te heroverwegen? </vraag>
      <vraag nummer="3">Bent u bekend met het feit dat de heer O. de enige kostwinner is voor zijn gezin (bestaande uit een vrouw en twee kleine kinderen), dat zijn vrouw ernstige psychische problemen heeft, meer dan eens is opgenomen in psychiatrische instellingen, suïcidaal is en niet in staat om alleen voor haar kinderen te zorgen, en dat de huisarts, de thuiszorg, de psychiater en de reclassering er allen op wijzen dat de uitlevering van de heer O. desastreuze effecten zal hebben op zijn gezin? </vraag>
      <vraag nummer="4">Kunt u uiteenzetten waarom u, ondanks de negatieve advisering van de Rechtbank Amsterdam ten aanzien van de executieuitlevering, en ondanks de adviezen van de huisarts, de thuiszorg, de psychiater en de reclassering toch van mening bent dat er geen sprake is van bijzondere hardheid in de persoonlijke omstandigheden van de heer O.? Kunt u uiteenzetten wanneer er volgens u wél sprake is van bijzondere hardheid? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het is juist dat de Duitse autoriteiten desgevraagd gemotiveerd hebben laten weten niet in te kunnen stemmen met een vrijgeleide. De mening van de advocaat deel ik niet. Er zou in dit geval slechts sprake kunnen zijn van «detournement de pouvoir» wanneer de Duitse autoriteiten uitsluitend om de vervolgingsuitlevering van de heer O. zouden vragen en zij na uitlevering zouden overgaan tot de executie van de in 1994 opgelegde vrijheidsstraf. In casu is daarvan geen sprake, nu de Duitse autoriteiten in hun verzoek bij brief van 9 mei 2003 zowel de vervolgingsuitlevering hebben verzocht als de uitlevering ter executie van de in 1994 opgelegde vrijheidsstraf. Bovendien garandeert het in het toepasselijke verdrag neergelegde specialiteitsbeginsel dat de heer O. niet wordt vervolgd of gedetineerd voor andere feiten dan die waarvoor zijn uitlevering is toegestaan. </antwoord>
      <antwoord nummer="2">De heer O. bezit niet de Nederlandse nationaliteit. Daarmee geldt voor de heer O. de Nederlandse verklaring met betrekking tot geïntegreerde vreemdelingen bij artikel 6 en 21 van het Europees Uitleveringsverdrag. In de Nederlandse samenleving gewortelde vreemdelingen worden met Nederlanders gelijkgesteld, indien de vreemdeling wiens uitlevering wordt verzocht in Nederland strafrechtelijk kan worden vervolgd voor de feiten waarvoor de uitlevering is gevraagd. Nederland heeft evenwel geen rechtsmacht ten aanzien van de feiten waarvoor de uitlevering wordt verzocht, zodat de heer O. niet gelijk gesteld kan worden met een Nederlands onderdaan. Dit brengt met zich mee dat de waarborg van artikel 4 lid 2 UW niet aan de Duitse autoriteiten kan worden gevraagd. De wet biedt dan ook geen ruimte voor een heroverweging van mijn beslissing op dit punt. Omdat de rechtbank in haar advies vooral acht heeft geslagen op de heer O.’s status van geïntegreerd vreemdeling en voorbij is gegaan aan het vereiste van rechtsmacht, heb ik het advies niet opgevolgd. De heer O. kan uiteraard wel bij de Duitse autoriteiten verzoeken een onvoorwaardelijke gevangenisstraf in Nederland te ondergaan. Een dergelijk verzoek in het kader van de Wet Overdracht Tenuitvoerlegging Strafvonnissen zal door mij en met welwillendheid in behandeling worden genomen. </antwoord>
      <antwoord nummer="3">Ja. </antwoord>
      <antwoord nummer="4">Uit de tekst van artikel 10 lid 2 Uitleveringswet volgt dat er sprake is van bijzondere hardheid wanneer de lichamelijke of psychische staat van de opgeëiste persoon of diens leeftijd aan een rechtmatige uitlevering in de weg staan. Hieruit volgt dat individuele feiten en omstandigheden bepalend zijn. In beginsel heeft te gelden dat de hardheidsclausule ziet op de situatie van de opgeëiste persoon zelf. In het onderhavige geval wordt het beroep op bijzondere hardheid onderbouwd met een verwijzing naar de gezinssituatie van betrokkene; onder zeer bijzondere omstandigheden kan worden aangenomen dat problemen van de partner zodanig doorwerken dat zij voor de opgeëiste persoon zelf van bijzondere hardheid zijn. Gelet op de meest recent overgelegde correspondentie heb ik besloten forensisch-psychiatrisch advies in te winnen. In afwachting daarvan zal het kort geding dat de heer O. tegen mijn beschikking aanhangig heeft gemaakt, worden aangehouden. </antwoord>
      <noten afkomstig="antwoord"/>
   </antwoorden>
</kvr>
