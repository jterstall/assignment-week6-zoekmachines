<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Douma (PvdA) aan de ministers van Justitie en van Financiën over de vervolging van financiële fraude en economische delicten. (Ingezonden 11 april 2006); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25813
</item>
         <item attribuut="Rubriek">Handel en economie (Economische delicten) Strafrecht en strafprocesrecht (Vervolging)</item>
         <item attribuut="Trefwoorden">Economische delicten Strafvervolging</item>
         <item attribuut="Vindplaats">Kamervragen met antwoord 2005-2006, nr. 1654, Tweede Kamer</item>
         <item attribuut="Vraagnr_bij_indiening">2050611550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Douma</persoon>
         </item>
         <item attribuut="Datum_reaktie">2006-06-13</item>
         <item attribuut="Datum_indiening">2006-04-11</item>
         <item attribuut="Document-id">KVR25813</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3527" allpagenumbers="3527 3528 3529" vetnummer="2050611550" code="0506tkkvr1654" lopendefooter="Tweede Kamer, vergaderjaar 2005–2006, Aanhangsel" filenaam="KVR25813" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1654" onderwerp="" indiendatum="2006-04-11">
         <vrager partij="PvdA" oorsprong="parlement">Douma</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="13 juni 2006), zie ook Aanhangsel Handelingen nr. 1400, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van het interview met de raadsman bij het Gerechtshof Amsterdam mr. M.J.L. Mastboom? <voetnoot nummer="1"/>
      </vraag>
      <vraag nummer="2">Kunt u aangeven of, met het oog op eventueel geconstateerde lacunes in de wetgeving, er een voortschrijdende systematische analyse gemaakt is van de rechterlijke uitspraken op het terrein van financiële fraude? Gebeurt iets soortgelijks op het ministerie van Financiën? </vraag>
      <vraag nummer="3">Kunt u, in aanvulling op de recente Kamerstukken over fraude, aangeven welke vormen van financiële fraude op dit moment de hoogste prioriteit hebben in de opsporing en vervolging? Zijn deskundigheid en capaciteit van ECD-FIOD volgens u voldoende? Hoe valt te verklaren dat aan de rechtbank Amsterdam nooit zaken van faillissementsfraude worden voorgelegd? </vraag>
      <vraag nummer="4">Zijn er naar uw mening thans overtredingen van financieel-economische regels aan de orde die thans niet strafbaar zijn, maar die wel dermate negatieve effecten hebben op de werking van en het vertrouwen in de economie, dat die overtredingen aangemerkt zouden moeten worden als vormen van financiële fraude of een economisch delict en daarmee onder de werkingssfeer van het strafrecht gebracht moeten worden, waarbij bijvoorbeeld gedacht kan worden aan het opzettelijk kiezen voor een faillissement met een aansluitende doorstart met het vooropgezette doel om schuldeisers te duperen? Ziet u andere ontwikkelingen waar een aanpassing van de wet in strafrechtelijke richting gewenst is? </vraag>
      <vraag nummer="5">Kunt u inzicht geven in het aantal gevallen waarin sprake was van gerichte opsporing in zaken van handel met voorkennis, belegging en beursfraude, oplichting door valsheid in geschrifte, omvangrijke faillissementsfraude en andere vormen van financiële fraude? Welk percentage van de onderzochte zaken wordt uiteindelijk door het Openbaar Ministerie (OM) voorgeleid aan de rechter? </vraag>
      <vraag nummer="6">In welk percentage van de zaken die voor de rechter zijn gebracht, is uiteindelijk de verdachte schuldig bevonden en in welk percentage van die zaken volgde een sepot door gebrek aan bewijs of een (gedeeltelijke) vrijspraak? Deelt u de mening dat de bewijslast in zaken van financiële fraude zo hoog is dat teveel zaken uiteindelijk niet voor de rechter worden gebracht? </vraag>
      <vraag nummer="7">Deelt u de mening dat bezien moet worden hoe de wet- en regelgeving zodanig kan worden aangepast dat zaken waarin een vermoeden bestaat van handel met voorkennis en eventuele andere vormen van financiële fraude, effectiever kunnen worden vervolgd? </vraag>
      <vraag nummer="8">Deelt u de mening van de raadsman Mastboom dat de verjaringstermijn voor financiële fraude verlengd moet worden? Deelt u de mening van de raadsman Mastboom dat de maximumstraffen voor dit type delict omhoog moeten? </vraag>
      <vraag nummer="9">Kunt u aangeven of, als gevolg van de in Nederland geldende regels voor ondernemingsbestuur, waarin meer dan bijvoorbeeld in de Verenigde Staten de nadruk ligt op de gezamenlijke verantwoordelijkheid van de Raad van Bestuur van een onderneming, de aansprakelijkheidstelling en vervolging van individuele bestuurders wordt belemmerd? </vraag>
      <vraag nummer="10">Is voor de bestrijding van financiële fraude de zwaarte van de bewijslast, de te korte verjaringstermijn of de te lage maximum straftoemeting de grootste «bottleneck» voor een effectief vervolgingsbeleid? </vraag>
      <vraag nummer="11">Wanneer kan de Kamer de reeds aangekondigde voorstellen voor scherpere maatregelen op het terrein van faillissementsfraude en witwaspraktijken tegemoet zien? Op welke termijn kan de Kamer het Beleidskader Identiteitsfraude tegemoet zien? </vraag>
      <vraag nummer="12">Wordt op dit moment ook een integrale analyse gemaakt van de praktijk van financiële fraude en economische delicten? Kan de Kamer in dat verband een integraal Beleidskader Fraude tegemoet zien? Zo ja, wanneer? </vraag>
      <noten afkomstig="vraag">
         <noot nummer="1" datum="2006-04-8" bron="NRC Handelslad">NRC Handelslad, 8 april 2006</noot>
      </noten>
   </vragen>
   <antwoorden aantal="11">
      <antwoord nummer="1">Ja. De heer Mastboom is raadsheer in het Gerechtshof Amsterdam. </antwoord>
      <antwoord nummer="2">Vooropgesteld dient te worden, dat het door de vragensteller gehanteerde begrip financiële fraude zeer breed is. Onder het begrip kunnen van elkaar verschillende delicten vallen als belastingontduiking, valsheid in geschrift en handel met voorwetenschap. Bij beantwoording van de vragen sluit ik daarom telkens aan bij de delicten die de vragensteller noemt. In de eerste plaats volgt het Functioneel Parket van het Openbaar Ministerie nauwgezet de ontwikkeling van de rechtspraak en de praktijk van de opsporing en vervolging van financieel-economische criminaliteit (financiële fraude). Tevens worden door het Functioneel Parket op deelterreinen analyses uitgevoerd op basis van wetgeving en jurisprudentie. Het Openbaar Ministerie brengt de ontwikkelingen in voorkomende gevallen onder de aandacht van de Minister van Justitie. Voorts worden op centraal niveau ontwikkelingen in de praktijk gevolgd door overleg met (vertegenwoordigers van) bij de strafrechtspleging betrokken organen zoals het Openbaar Ministerie, de Raad voor de Rechtspraak en de Nederlandse Vereniging voor Rechtspraak, consultatie van deze organen terzake van voorgenomen wetsvoorstellen of beleidsinitiatieven, en participatie in overlegstructuren waarin vertegenwoordigers uit de praktijk zitting hebben. Tevens wordt met regelmaat in opdracht van het ministerie van Justitie wetenschappelijk onderzoek verricht naar verschillende verschijningsvormen en de praktijk van de bestrijding van financieel-economische criminaliteit. Voor wat betreft het ministerie van Financiën geldt dat de FIOD-ECD recent een analyse heeft verricht naar rechterlijke uitspraken op het terrein van de niet-ambtelijke corruptie. Daarnaast zijn er binnen de FIOD-ECD op bepaalde terreinen, zoals faillissementsfraude , kennisgroepen actief die o.a. als taak hebben het verzamelen van kennis en ervaring met het doel die te gebruiken in het kader van «voortschrijdend inzicht». </antwoord>
      <antwoord nummer="3">De door het Functioneel Parket en de FIOD-ECD bepaalde prioriteiten worden vastgelegd in het jaarlijkse handhavingsarrangement tussen de Belastingdienst en het Openbaar Ministerie. In het handhavingsarrangement 2006 staan o.m. de volgende thema’s: corruptie in het bedrijfsleven, malafide schuldbemiddeling, horizontale fraude tussen zorgsector en zorgverzekeraars, faillissementsfraude, illegale financiële instellingen. Voor wat betreft de capaciteit geldt dat de in het handhavingsarrangement opgenomen productieafspraken onder meer zijn afgestemd op de bij het FIOD-ECD en het Functioneel Parket beschikbare capaciteit; de balans tussen de prioriteiten en capaciteit leidt als het ware tot de gekozen productieafspraken. Voor wat betreft faillissementsfraude betekent dit dat het Functioneel Parket circa 60 zaken in onderzoek neemt. De FIOD-ECD levert de processen-verbaal in bij het Functioneel Parket. FIOD-ECD heeft ook enkele zaken faillissementsfraude ingeleverd bij het Functioneel Parket die betrekking hadden op Amsterdam. </antwoord>
      <antwoord nummer="4">Het Functioneel Parket van het Openbaar Ministerie voert regelmatig risicoanalyses en omgevingsonderzoeken uit om nieuwe vormen van financieel-economische criminaliteit in kaart te brengen en om de effectiviteit van de bestrijding te verhogen. Het gegeven voorbeeld van faillissementsfraude is, indien het faillissement daadwerkelijk is gevolgd en afhankelijk van de verdere omstandigheden van het geval, strafbaar als bedrieglijke bankbreuk (artikelen 340 en 341 Wetboek van Strafrecht). Er zijn mij op dit moment geen ontwikkelingen bekend die om aanpassing van strafwetgeving vragen. </antwoord>
      <antwoord nummer="5 en 6">Zoals aangegeven onder vraag 2, ontbreekt een duidelijke definitie van financiële fraude. FIOD-ECD heeft in de afgelopen 3 jaar in totaal 337 strafzaken aangeleverd die betrekking hadden op een fraudesoort, zoals genoemd in deze vraag. Deze opsporingsdienst levert zijn processen-verbaal met betrekking tot financieel-strafrechtelijke onderzoeken in bij het Functioneel Parket. Daar wordt vervolgens een beoordeling gegeven over de vervolging, namelijk of de zaak daartoe voldoende aanknopingspunten biedt en welk parket in aanmerking komt om de zaak te doen. Dit kan het FP zijn, maar kan ook een arrondissementsparket. Het Functioneel Parket behandelt deze zaken deels zelf, deels worden de zaken bij andere parketten uitgezet. Voor wat betreft de vraag naar het percentage dat uiteindelijk door het OM wordt voorgeleid aan de rechter, geldt dat er dus geen centraal overzicht bestaat van wat er met de FIOD-ECD zaken gebeurt. </antwoord>
      <antwoord nummer="7">In antwoord op de vragen 2 en 4 heb ik aangegeven op welke wijze ontwikkelingen in de aard en omvang van financieel-economische criminaliteit, evenals in de vervolging en berechting van deze vormen van criminaliteit nauwlettend worden gevolgd. Op het moment zijn er in dit verband geen lacunes of knelpunten bekend die tot wijziging van regelgeving zouden dienen te leiden. </antwoord>
      <antwoord nummer="8">In het artikel in NRC/Handelsblad wordt meer in het bijzonder op het misdrijf oplichting (artikel 326 Wetboek van Strafrecht) gewezen als voorbeeld van een delict met een korte verjaringstermijn. Oplichting kent een maximumstraf van 4 jaren gevangenisstraf. Dit betekent dat er ingevolge artikel 70 Wetboek van Strafrecht een verjaringstermijn van twaalf jaren voor dit misdrijf geldt, wat in de praktijk als voldoende kan worden beschouwd om het misdrijf effectief te vervolgen. Als voorbeeld van een lage maximumboete wordt gewezen op de boete welke geldt voor handel met voorkennis. Deze boete, die kan worden opgelegd naast een gevangenisstraf van maximaal 2 jaren, is ingevolge artikel 6 Wet op de economische delicten, een boete van de vierde categorie (maximaal € 16.750). Op grond van hetzelfde artikel 6, eerste lid, onder 4°, Wet op de economische delicten, geldt echter een boete van de vijfde categorie (maximaal € 67.000) wanneer de waarde van de goederen met betrekking tot welke het delict is begaan, of die geheel of gedeeltelijk door middel van het delict zijn verkregen, hoger is dan het vierde gedeelte van het maximum van de geldboete. Indien de dader een rechtspersoon is kan dit gegeven eveneens – eventueel cumulatief met de verhoging van artikel 6, eerste lid, onder 4°, Wet op de economische delicten – grondslag vormen voor toepassing van een hogere boete-categorie (vgl. artikel 23, zevende lid, Wetboek van Strafrecht). Voorts wijs ik erop dat bij veroordeling ook de bijkomende straf van verbeurdverklaring kan worden opgelegd en de maatregel ontneming van wederrechtelijk verkregen voordeel toepassing kan vinden. Het geheel geeft naar mijn mening voldoende mogelijkheden voor een adequate bestraffing. Uit het voorgaande volgt, dat ik de in het artikel gehuldigde mening op beide punten niet deel. </antwoord>
      <antwoord nummer="9">Ik herken mij niet in dit standpunt. Zoals bijvoorbeeld in de «Ahold-zaak» komen wel degelijk de bestuurders in beeld. </antwoord>
      <antwoord nummer="10">Niet duidelijk is op welke delicten de vraagsteller hier doelt. In algemene zin valt geen antwoord op de vraag te geven. Met verwijzing naar de antwoorden op de vragen 4, 7 en 8 zie ik geen aanleiding om te spreken van «bottlenecks» voor een effectief vervolgingsbeleid. </antwoord>
      <antwoord nummer="11">Het Functioneel Parket ontwikkelt in samenwerking met de bijzondere opsporingsdienst FIOD-ECD een concept richtlijn voor de opsporing en vervolging van faillissementsfraude. De bevindingen uit het WODC-rapport «Fraude en misbruik bij faillissement: een onderzoek naar hun aard en omvang en naar de mogelijkheden van bestrijding» uit 2005, worden hierin meegenomen. Naar verwachting zal deze richtlijn eind 2006 ter vaststelling aan het College van procureurs-generaal worden aangeboden. In de strijd tegen witwassen is eind vorig jaar een aantal maatregelen genomen. Zo is sinds november 2005 de aanwijzing witwassen van het Openbaar Ministerie van kracht geworden. Deze is opgesteld met als doel de vervolging van witwasdelicten te stimuleren en faciliteren. Daarnaast is het MOT samengevoegd met het BLOM en projectmatig geplaatst binnen het KLPD met als doel de MOT informatie in het hart van de informatiegestuurde opsporing terecht te laten komen. Voorts zet het Ministerie van Justitie tezamen met het Ministerie van Financiën in op een versterking van het financieel rechercheren en extra maatregelen ten behoeve van de bestrijding van financiële-economische criminaliteit – inclusief witwassen. Dit mede naar aanleiding van een onderzoek van Universiteit van Utrecht betreffende onder meer de omvang van de criminele financiële geldstromen. Over de manier waarop deze extra aandacht voor financieel rechercheren en de bestrijding van financieel-economische criminaliteit vorm kan worden gegeven, wordt momenteel door de ministeries van Justitie en Financiën gezamenlijk een onderzoek uitgevoerd. Om ID-fraude in de strafrechtsketen tegen te gaan, wordt in projectvorm een werkwijze ontwikkeld, die aangeeft hoe een zorgvuldige identiteitsvaststelling in de praktijk dient plaats te vinden. Een dergelijk methode zal, in aangepaste vorm, ook buiten de strafrechtsketen toepassing kunnen hebben. Dit geeft dan, samen met een toetsingskader, een handreiking om de zorgvuldige identificatie en verificatie van identiteit buiten de strafrechtsketen te kunnen waarborgen. De ontwikkeling van dit instrument zal nog tot het einde van dit jaar duren. </antwoord>
      <antwoord nummer="12">Het kabinet heeft op 19 mei 2006 in zijn reactie op de Veiligheidsmonitor bekendgemaakt dat naast de thema’s uit het Veiligheidsprogramma de komende periode meer nadruk zal komen te liggen op vormen van criminaliteit die in het huidige Veiligheidsprogramma minder de aandacht hebben gekregen. Het gaat dan om de aanpak van financieel-economische criminaliteit, van de georganiseerde criminaliteit en van criminaliteit op/via het Internet (cybercrime). In het kader van een in de justitiebegroting 2006 aan de kamer toegezegde visie op financieel-economische criminaliteit wordt thans door mijn departement een nota opgesteld. In deze nota zal een samenhangend beleidskader worden geschetst gericht op de aanpak van crimineel vermogen. De nota zal zich richten op de beleidsterreinen witwassen, financieel rechercheren en ontneming. De verdere uitwerking wordt thans ter hand genomen. De vorm hiervan is onderdeel daarvan. </antwoord>
      <noten afkomstig="antwoord"/>
   </antwoorden>
</kvr>
