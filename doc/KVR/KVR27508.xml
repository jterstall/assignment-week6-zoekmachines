<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Volkshuisvesting, Ruimtelijke Ordening en Milieubeheer over het beperken van vuurwerkgebruik. (Ingezonden 14 februari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27508
</item>
         <item attribuut="Inhoud">Vragen naar aanleiding van artikel in Reformatorisch Dagblad van 10 februari 2007 over initiatieven van de burgemeester van Rijssen-Holten om het afsteken van vuurwerk rond de jaarwisseling te beperken dan wel te lokaliseren. In hoeverre zijn gemeenten bevoegd de algemene politieverordening zelf aan te vullen?</item>
         <item attribuut="Rubriek">Criminaliteit en openbare orde (Veiligheid) Milieu (Gevaarlijke stoffen) Staats- en bestuursrecht (Gemeenten)</item>
         <item attribuut="Trefwoorden">Gemeenteverordeningen Openbare orde en veiligheid Vuurwerk</item>
         <item attribuut="Vindplaats">Kamervragen met antwoord 2006-2007, nr. 982, Tweede Kamer</item>
         <item attribuut="Vraagnr_bij_indiening">2060707680</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2007-03-13</item>
         <item attribuut="Datum_indiening">2007-02-14</item>
         <item attribuut="Document-id">KVR27508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2091" allpagenumbers="2091 2092" vetnummer="2060707680" code="0607tkkvr982" lopendefooter="Tweede Kamer, vergaderjaar 2006–2007, Aanhangsel" filenaam="KVR27508" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="982" onderwerp="" indiendatum="2007-02-14">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-03-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de initiatieven van de burgemeester van Rijssen-Holten om het afsteken van vuurwerk rond de jaarwisseling te beperken dan wel te lokaliseren, in verband met de grote schade die dit ieder jaar oplevert? <voetnoot nummer="1"/>
      </vraag>
      <vraag nummer="2">Hoe beoordeelt u een dergelijk initiatief? Zijn u meer soortgelijke gemeentelijke initiatieven bekend? Bent u bereid om dergelijke gemeentelijke initiatieven op dit gebied waar nodig te ondersteunen? </vraag>
      <vraag nummer="3">Welke mogelijkheden hebben lokale overheden om het vuurwerkgebruik aan banden te leggen? In hoeverre hebben zij ruimte om op dit onderdeel lokaal maatwerk te leveren? </vraag>
      <vraag nummer="4">In hoeverre staat het gemeentebesturen vrij de algemene politieverordening zelf aan te vullen, in de zin van het aanbrengen van beperkingen (qua tijd en plaats) ten aanzien van het vuurwerkgebruik? </vraag>
      <vraag nummer="5">Staat het gemeenten op dit moment reeds vrij om een totaalverbod in te voeren ten aanzien van het verkopen of afsteken van vuurwerk of om vuurwerkvrije zones aan te wijzen? </vraag>
      <vraag nummer="6">Bent u, zo nodig, bereid het vuurwerkbeleid zodanig aan te passen, dat gemeenten de gelegenheid en de bevoegdheid krijgen om lokaal maatwerk te bieden ten aanzien van vuurwerkgebruik? </vraag>
      <noten afkomstig="vraag">
         <noot nummer="1" datum="2007-02-10" bron="Reformatorisch Dagblad">Reformatorisch Dagblad, 10 februari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. In het Reformatorisch Dagblad van 16 februari 2007 pleit de Burgemeester Koelewijn van Rijssen-Holten voor minder vuurwerk in verband met de grote schade die dit kennelijk ieder jaar oplevert. </antwoord>
      <antwoord nummer="2">Volgens het bedoelde krantenartikel kan een vermindering van schade bereikt worden door geen consumentenvuurwerk toe te staan of de afsteektijden te beperken van 22.00 tot 02.00 uur. Gemeenten hebben niet de mogelijkheid om het gebruik van vuurwerk totaal tegen te gaan. In het Vuurwerkbesluit is vastgelegd dat men consumentenvuurwerk mag afsteken op 31 december van 10 uur ’s ochtends tot 2 uur ’s nachts. Gezien de in Nederland sinds jaar en dag bestaande traditie om met oud en nieuw vuurwerk af te steken wordt dit over het algemeen als een redelijk compromis gezien tussen die traditie en het beperken van overlast. Blijkens informatie van de VNG zijn er een vijftal gemeenten waarvan bekend is dat deze meer lokale mogelijkheden wensen om het gebruik van vuurwerk te beperken. Bij de VNG is men niet bekend met gemeenten die een totaalverbod op vuurwerk wensen. </antwoord>
      <antwoord nummer="3">Gemeenten hebben aanvullend op het Vuurwerkbesluit mogelijkheden om vuurwerkgebruik aan banden te leggen. Op grond van de Algemene Plaatselijke (Politie) Verordening (Model-APV) kan het ter beschikking stellen door bedrijven worden geregeld middels het al dan niet verstrekken van een vergunning (verkoopvergunning). In het belang van de openbare orde en in het belang van het voorkomen of beperken van overlast kan een dergelijke vergunning worden geweigerd, danwel kunnen voorwaarden aan de vergunning worden gebonden. Daarnaast is er volgens de Model-APV de mogelijkheid om op bepaalde plaatsen het bezigen van vuurwerk te verbieden ter voorkoming van gevaar, schade of overlast. Voorts is het volgens de Model-APV verboden consumentenvuurwerk op of aan de weg of op voor publiek toegankelijke plaatsen te bezigen als hierdoor gevaar, schade of overlast veroorzaakt kan worden. Het afwijken van de in het Vuurwerkbesluit genoemde afsteektijden is niet mogelijk. </antwoord>
      <antwoord nummer="4">Het staat gemeenten niet vrij om in de APV beperkingen voor wat betreft tijd van vuurwerkgebruik op te nemen, omdat dit uitputtend wordt geregeld in het Vuurwerkbesluit. Wel bestaat de mogelijkheid om het afsteken op bepaalde plaatsen te verbieden. </antwoord>
      <antwoord nummer="5">Door gemeenten kan op grond van de APV het ter beschikking stellen door bedrijven worden geregeld middels het al dan niet verstrekken van een verkoopvergunning. Voor gemeentes is het wel mogelijk om het bezigen op bepaalde plaatsen te verbieden. Zie verder antwoord vraag 3. </antwoord>
      <antwoord nummer="6">Op dit moment vindt er een evaluatie plaats van het Vuurwerkbesluit op basis van specifieke aandachtpunten. Hierbij is ook de Vereniging Nederlandse Gemeenten betrokken. Naar aanleiding van de uitkomst hiervan zal het Vuurwerkbesluit zonodig worden aangepast. De in deze kamervragen aan de orde gestelde problematiek maakt deel uit van de evaluatie. </antwoord>
      <noten afkomstig="antwoord"/>
   </antwoorden>
</kvr>
