<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Justitie en van Binnenlandse Zaken en Koninkrijksrelaties over de DNA-databank vermiste personen. (Ingezonden 4 maart 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22788
</item>
         <item attribuut="Inhoud">Vraag naar de stand van zaken bij de oprichting van een DNA-databank voor vermiste personen [eerder toegezegd bij brief toenmalige minister Korthals (Jus), Kamerstuk 27400 VI, nr. 64].</item>
         <item attribuut="Rubriek">Communicatie, media en informatievoorziening (Databanken) Criminaliteit en openbare orde (Politie) Strafrecht en strafprocesrecht (Justitiële documentatie en strafregisters) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Databanken Justitiële documentatie Opsporingen Politie</item>
         <item attribuut="Vindplaats">Kamervragen met antwoord 2004-2005, nr. 1436, Tweede Kamer</item>
         <item attribuut="Vraagnr_bij_indiening">2040509870</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2005-04-20</item>
         <item attribuut="Datum_indiening">2005-03-04</item>
         <item attribuut="Document-id">KVR22788</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3061" allpagenumbers="3061 3062" vetnummer="2040509870" code="0405tkkvr1436" lopendefooter="Tweede Kamer, vergaderjaar 2004–2005, Aanhangsel" filenaam="KVR22788" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1436" onderwerp="" indiendatum="2005-03-4">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-04-20">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is de stand van zaken met betrekking tot de oprichting van een DNA-databank <voetnoot nummer="1"/>voor vermiste personen? Is het voorstel van de Werkgroep Vermiste Personen ter consultatie verzonden? Zijn die consultaties inmiddels verricht? Bij welke instanties zijn die consultaties verricht en wat is daar uitgekomen? Op welke termijn valt nadere besluitvorming te verwachten? </vraag>
      <vraag nummer="2">Welke minister is thans verantwoordelijk voor dit onderwerp? Is het waar dat de minister van Binnenlandse Zaken en Koninkrijksrelaties dit dossier heeft overgenomen omdat het gaat om een hulpverleningstaak van de politie in plaats van om een opsporingstaak? Is het niet zo dat vermiste personen bovengemiddeld vaak het slachtoffer blijken te zijn van criminaliteit, hetgeen de opsporingstaak van de politie direct raakt? Wat is uw mening over dit onderwerp, mede gelet op hetgeen de werkgroep vermiste personen hierover in zijn rapport stelt? </vraag>
      <vraag nummer="3">Deelt u de mening dat het van groot belang is dat de DNA-databank voor vermiste personen er zo snel mogelijk komt en zo snel mogelijk adequaat wordt «gevuld»? </vraag>
      <vraag nummer="4">Op welke termijn zal de databank worden opgericht? Wat gaat u doen om te bevorderen dat de databank zo snel mogelijk gevuld raakt? Wat gaat u doen om te bevorderen dat de informatie op een efficiëntie manier vergeleken wordt met zoveel mogelijk DNA-materiaal dat op andere manieren in handen van de politie komt? Wat zijn de concrete streefcijfers met betrekking tot het aantal profielen in de databank voor de komende vier jaar? </vraag>
      <noten afkomstig="vraag">
         <noot nummer="1" titel="De vervolgstappen met betrekking tot de adviezen inzake de DNA-databank en de Website vermiste personen voor volwassenen">Zie Kamerstuk 27 400 VI, nr. 64, onder 5, «De vervolgstappen met betrekking tot de adviezen inzake de DNA-databank en de Website vermiste personen voor volwassenen»</noot>
      </noten>
   </vragen>
   <antwoorden aantal="4">
      <antwoord nummer="1">Het voorstel dat door de Werkgroep vermiste personen is beschreven, is destijds besproken met medewerkers van het College Bescherming Persoonsgegevens (CBP). De Vereniging voor Nederlandse Gemeenten (VNG) en het Nederlands Politie Instituut (NPI) zijn gevraagd om een reactie. Het voornaamste vraagpunt op dat moment had betrekking op de juridische gevolgen van het voorstel van de werkgroep. Hierbij stond de vraag centraal of de databank onder het regime van de Wet politieregisters of de Wet bescherming persoonsgegevens zou dienen te vallen. Uiteindelijk is gekozen voor een constructie waarin de DNA-databank wordt aangemerkt als een register in de zin van de Wet politieregisters. De databank wordt aangelegd ten behoeve van de hulpverlening die zich richt op de vermisten en hun achterblijvers. Op dit moment wordt in nauwe samenwerking met het Ministerie van Justitie, de landelijk coördinator vermiste personen van het Korps Landelijke Politie Diensten (KLPD) en het Nederlands Forensisch Instituut (NFI) geïnventariseerd welke maatregelen genomen moeten worden om de DNA-databank uiterlijk op 1 januari 2006 operationeel te laten zijn. Wel moet hierbij worden opgemerkt dat voor het afnemen van celmateriaal voor DNA-onderzoek van ongeïdentificeerde stoffelijke overschotten een wettelijke grondslag noodzakelijk is. Op dit moment wordt bezien hoe deze grondslag zo snel mogelijk kan worden gerealiseerd. De oprichting van de DNA-databank voor vermiste personen en ongeïdentificeerde stoffelijke overschotten als zodanig is overigens niet afhankelijk van de totstandkoming van wetgeving. DNA-profielen van vermiste personen kunnen namelijk zonder wetswijziging in de DNA-databank worden opgenomen. Artikel 8, onder a, van de Wet bescherming persoonsgegevens maakt het mogelijk met uitdrukkelijke toestemming van de achterblijvers celmateriaal van de vermiste veilig te stellen dan wel van een eerstegraads familielid van de vermiste celmateriaal af te nemen en het daaruit verkregen DNA-profiel in de databank te verwerken. De Wet bescherming persoonsgegevens vereist daarvoor geen nadere grondslag of uitwerking in een andere wet. </antwoord>
      <antwoord nummer="2">In 2001 is het dossier door het Ministerie van Justitie overgedragen aan het Ministerie van Binnenlandse Zaken en Koninkrijksrelaties. Zowel uit de praktijk als uit onderzoek is destijds gebleken dat de opsporing van vermiste personen en de identificatie van niet-geïdentificeerde stoffelijke overschotten in het overgrote deel van de gevallen geschiedt ter uitvoering van de hulpverleningstaak van de politie. Het bevorderen van de oprichting van de DNA-databank voor vermiste personen en stoffelijke overschotten behoort dan ook tot de verantwoordelijkheid van de minister van Binnenlandse Zaken en Koninkrijksrelaties. Met het oog op de organisatorische afstemming en ten behoeve van de afstemming van de werkwijze in gevallen waarin vermissingen mogelijk verband houden met strafbare feiten, is het Ministerie van Justitie nauw betrokken bij de totstandkoming van de databank. Verder is het niet zo dat vermiste personen bovengemiddeld vaak het slachtoffer blijken te zijn van criminaliteit, het geen de opsporingstaak van de politie direct zou raken. Uit onderzoek (Schouten en Van den Eshof, 2002) en informatie van de landelijk coördinator vermiste personen is gebleken dat er jaarlijks circa 15.000 tot 20.000 meldingen zijn van vermissing bij de politie. In veel gevallen blijken de vermissingen van relatief onschuldige aard en zijn de vermiste personen snel terecht. In een aantal gevallen is dit echter ernstiger en blijkt de vermiste achteraf slachtoffer van een misdrijf of een ernstig ongeval. Het betreft hier echter een fractie van het totale aantal vermisten. </antwoord>
      <antwoord nummer="3">Ja. Voor achterblijvers van een vermiste is het van groot belang dat een stoffelijk overschot kan worden geïdentificeerd en daarmee een vermiste kan worden achterhaald. Ik deel dan ook de mening dat de DNA-databank voor vermiste personen en niet-geïdentificeerde stoffelijke overschotten zo spoedig mogelijk moet worden opgericht. </antwoord>
      <antwoord nummer="4">Zoals ik bij de beantwoording van vraag 1 heb aangegeven, streef ik ernaar om de DNA-databank voor vermiste personen en stoffelijke overschotten uiterlijk 1 januari 2006 operationeel te laten zijn. Via de landelijk coördinator vermiste personen en regionale coördinatoren zal aan de totstandkoming van de DNA-databank voor vermiste personen landelijke bekendheid worden gegeven en zal deze actief onder de aandacht van achterblijvers van vermisten en nabestaanden worden gebracht, opdat de databank kan worden gevuld met DNA-profielen. Voort wil ik er op wijzen dat de DNA-databank voor vermiste personen en stoffelijke overschotten niet op zichzelf staat en de ingestelde website voor vermiste personen ook van belang is. De ervaringen met de reeds gerealiseerde website voor vermiste personen zijn zeer positief. Gebleken is dat hier veelvuldig gebruik van wordt gemaakt. De DNA-databank voor vermiste personen zal verder uitsluitend DNA-profielen bevatten van personen die zijn vermist of van hun familieleden en van niet-geïdentificeerde stoffelijke overschotten. Deze DNA-profielen mogen niet worden vergeleken met de profielen uit de DNA-databank voor strafzaken. Dit vloeit voort uit de geheel verschillende doelen van beide databanken, te weten het bevorderen van de hulpverlening respectievelijk voorkoming, opsporing, vervolging en berechting van strafbare feiten. DNA-profielen uit de DNA-databank voor strafzaken mogen niet voor een ander doel worden gebruikt dan voor het doel van de opsporing, vervolging en berechting van strafbare feiten, ook niet indien dat andere doel verenigbaar is met het aangegeven oorspronkelijke doel waarvoor deze zijn verkregen. Dit geldt in overeenkomstige zin voor DNA-profielen die zijn opgenomen in de DNA-databank voor vermiste personen. Het vorenstaande laat onverlet dat de DNA-profielen van vermisten waarvan vermoed wordt dat zij zijn overleden en betrokken zijn bij een strafbaar feit en van niet-geïdentificeerde stoffelijke overschotten die vermoedelijk betrokken zijn bij een strafbaar feit, worden opgenomen in zowel de DNA-databank voor strafzaken als de DNA-databank voor vermiste personen. Deze profielen kunnen immers zowel het belang van de hulpverlening als de opsporing dienen. Over de gevraagde streefcijfers met betrekking tot het aantal profielen dat de komende vier jaar in de databank zal worden opgenomen, merk ik het volgende op. Jaarlijks zijn er circa 700 tot 800 personen die langer dan drie weken worden vermist. Daarnaast is er sprake van een kleiner aantal ongeïdentificeerde stoffelijke overschotten dat kan worden geschat op circa 200 tot 300. Het aantal DNA-onderzoeken inzake vermiste personen zal in de beginfase beperkt zijn, maar zal op termijn naar verwachting jaarlijks 1000 bedragen. </antwoord>
      <noten afkomstig="antwoord"/>
   </antwoorden>
</kvr>
