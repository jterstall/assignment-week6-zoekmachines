<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Douma (PvdA) aan de minister van Financiën over het accountantsberoep. (Ingezonden 22 september 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24008
</item>
         <item attribuut="Inhoud">Het lid Douma vraagt onder meer of de minister de mening van de heer Koster van de Autoriteit Financiële Markten (AFM) deelt dat onder accountants de huidige moraal onvoldoende is (geweest) en niet in lijn met de hoge ethische eisen waaraan de accountant moet voldoen'.</item>
         <item attribuut="Rubriek">Bedrijfsleven en industrie (Accountancy en administratie)</item>
         <item attribuut="Trefwoorden">Accountants Ethiek</item>
         <item attribuut="Vindplaats">Kamervragen met antwoord 2005-2006, nr. 101, Tweede Kamer</item>
         <item attribuut="Vraagnr_bij_indiening">2050600150</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Douma</persoon>
         </item>
         <item attribuut="Datum_reaktie">2005-10-05</item>
         <item attribuut="Datum_indiening">2005-09-22</item>
         <item attribuut="Document-id">KVR24008</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="219" allpagenumbers="219 220 221" vetnummer="2040600150" code="0506tkkvr101" lopendefooter="Tweede Kamer, vergaderjaar 2005–2006, Aanhangsel" filenaam="KVR24008" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="101" onderwerp="" indiendatum="2005-09-22">
         <vrager partij="PvdA" oorsprong="parlement">Douma</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-10-5">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van de lezing van de heer Koster van de Autoriteit Financiële Markten (AFM) over het accountantsberoep en de reactie van het NIVRA? <voetnoot nummer="1"/>
      </vraag>
      <vraag nummer="2">Deelt u de mening van de heer Koster dat onder accountants «de huidige moraal onvoldoende (is) geweest en niet in lijn met de hoge ethische eisen waaraan de accountant moet voldoen»? </vraag>
      <vraag nummer="3">Ziet u ook na de waarschijnlijk spoedige inwerkingtreding van de Wet toezicht accountantsorganisaties nog risico’s voor de adequate uitoefening van de accountantstaak als gevolg van het uitvoeren van controle- en adviestaken door accountantsorganisaties? </vraag>
      <vraag nummer="4">Deelt u de mening dat die risico’s in belangrijke mate kunnen worden ondervangen door streng de hand te houden aan het «principe» dat accountantsorganisaties te allen tijde moeten voorkomen dat zij zichzelf controleren of, met andere woorden, dat zij moeten toezien op de scheiding van controle en advies bij hun controlecliënt? Zo ja, bent u bereid het principe «geen adviestaken bij een controlecliënt» alsnog in de Wet toezicht accountantsorganisaties te verankeren? </vraag>
      <vraag nummer="5">Welke opdracht geeft u de AFM voor het toezicht op de onafhankelijkheid van de accountant, met name op de scheiding van controle en advies bij een controlecliënt? </vraag>
      <vraag nummer="6">Deelt u de zorg van de heer Koster dat het aantal aanbieders van accountdiensten aan multinationale ondernemingen onder een kritische grens dreigt te zakken, c.q. reeds is gezakt? </vraag>
      <vraag nummer="7">Welke waarborgen c.q. maatregelen zijn nodig om te bewerkstelligen dat het aantal door multinationale ondernemingen in te schakelen accountantsorganisaties niet verder daalt en bij voorkeur zelfs stijgt, zodat voorkomen wordt dat er internationaal gezien een te oligopolistische, in de praktijk bijna monopolistische markt ontstaat? </vraag>
      <vraag nummer="8">Wat vindt u van de suggestie om te komen tot een verplichte paragraaf «accountant discussion and analysis» in het jaarverslag? </vraag>
      <vraag nummer="9">Vindt u het juist dat de beoogde uitvoerder van het toezicht in het kader van de Wet toezicht accountantsorganisaties, dergelijke vergaande uitspraken doet over de kwaliteit van de uit te voeren wetgeving? </vraag>
      <vraag nummer="10">Welke gevolgen hebben de uitlatingen van de heer Koster en het in reactie daarop voorlopig opschorten van het overleg van het NIVRA met de AFM op de mogelijkheden tijdig overeenstemming te bereiken over de uitwerking van het toezicht? </vraag>
      <vraag nummer="11">Op welke wijze denkt u de ontstane impasse te doorbreken? </vraag>
      <noten afkomstig="vraag">
         <noot nummer="1">Zie www.afm.nl en www.niva.nl</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Nee. </antwoord>
      <antwoord nummer="3">Ja, risico’s zijn nooit helemaal uit te sluiten. Het doel van de Wta is wel een harde norm te stellen: de accountantsorganisatie en de externe accountant zijn onafhankelijk. Overtredingen en schendingen van deze norm zullen worden aangepakt en worden gesanctioneerd. Het instellen van een publiek, onafhankelijk toezichthouder alsmede van de accountantskamer, dient mede als waarborg voor het tegengaan van normoverschrijdend gedrag. De hoofdnorm in de Wta wordt in het Besluit toezicht accountantsorganisaties en de regelgeving van de beroepsorganisaties nader uitgewerkt. Daarin zal – evenals in de Aanbeveling van de Europese Commissie van 16 mei 2002 inzake de onafhankelijkheid van de met de controle belaste accountant – vrij gedetailleerd worden beschreven welke combinaties van controle en advies niet kunnen en in welke gevallen voor wel verenigbare combinaties van diensten extra waarborgen gelden. Overeenkomstig de Europese lijn hanteert de Wta het uitgangspunt van de eigen verantwoordelijkheid van de accountant. Zij of hij toetst zelf of risico’s aanwezig zijn voor de adequate uitoefening van de accountantstaak en zo ja, of die een belemmering vormen voor een onafhankelijk oordeel. Deze toets dient gedocumenteerd te worden. Op basis hiervan kan de toezichthouder en vooral de accountantskamer toetsen of redelijkerwijs kan worden aangenomen dat een beroepsgenoot, die onafhankelijk is (en op geen enkele andere wijze diensten verleent aan de onderneming), op een vergelijkbare wijze zou hebben gehandeld. </antwoord>
      <antwoord nummer="4">De externe accountant en de accountantsorganisatie hebben en houden een eigen verantwoordelijkheid. Ten opzichte van een controlecliënt dienen zij zich voortdurend af te vragen of de externe accountant in de positie verkeert om tot een echt onafhankelijk oordeel te komen. Deze hoofdnorm staat – zoals hierboven aangegeven – in de wet en is hard. De accountant moet onafhankelijk zijn en dat moet objectiveerbaar en aantoonbaar zijn. De gevallen waarin andere activiteiten of de daarmee gemoeid gaande commerciële belangen de overhand nemen en daarmee de onafhankelijkheid tekort doen, kunnen de toets aan de norm in de wet eenvoudigweg niet doorstaan. De Wta verbiedt desondanks niet zonder meer het combineren van advieswerkzaamheden en het uitvoeren van controles door één accountantsorganisatie. Een dergelijke rigide oplossing lijkt aantrekkelijk, maar leidt in de praktijk tot veel onduidelijkheden en zal een steeds verder toenemende inspanning vergen van de wetgever om in regels te duiden wat toegelaten is en wat niet. Illustratief in dat verband is de ontstaansgeschiedenis van de Sarbanes-Oxley Act, waarin een oorspronkelijk verbod snel tot problemen leidde. Het toont de betrekkelijkheid en de lastige hanteerbaarheid van een dergelijk verbod. In de Wta is dan ook geen norm «geen adviestaken bij een controlecliënt» opgenomen en zal ik geen initiatieven ontplooien een dergelijk hard verbod op te nemen. </antwoord>
      <antwoord nummer="5">De opdracht aan de AFM wordt gegeven in de bij en krachtens de Wta gestelde regels. Ingevolge artikel 49 van de Wta zijn met het toezicht op de naleving van de Wta belast de bij besluit van de AFM aangewezen personen. De AFM houdt aldus toezicht op de naleving van het principe van onafhankelijkheid. </antwoord>
      <antwoord nummer="6">Het aanbod van (en de vraag naar) accountantsdiensten is het resultaat op de markt voor accountantsdiensten. In de afgelopen jaren is in de – voor het sterk internationaal georiënteerde marktsegment van de multinationale ondernemingen – een concentratie zichtbaar geweest. Die heeft geleid tot het ontstaan van de meergenoemde grote vier. Daarnaast zijn er nog zeker zes andere accountantsorganisaties in Nederland werkzaam die nu al organisaties van openbaar belang tot hun klantenkring kunnen rekenen. Buiten deze kring zijn nog eens accountantsorganisaties aanwezig die door middel van internationale samenwerkingsverbanden en -netwerken, in staat worden geacht ook grotere multinationale klanten te (kunnen) bedienen. Daarmee lijkt geen sprake van het onderschrijden van een kritische grens noch van het ontbreken van concurrentie op de markt voor accountantscontroles. </antwoord>
      <antwoord nummer="7">Zoals aangegeven bij de vorige vraag zijn er geen tekenen aanwezig dat de markt voor accountantsdiensten onvolkomen is of faalt. Pogingen van de overheid en de wetgever om in te grijpen op en bij te sturen aan dergelijke marktontwikkelingen zijn op voorhand niet direct als zinvol te bestempelen of zelfs ondoenlijk. Daarbij komt dat de Wta de markt voor accountantsdiensten transparanter zal maken. Met de onder de Wta verkregen vergunning in de hand kunnen andere accountantsorganisaties dan de grote vier of grote tien, mits zij voldoen aan de eisen terzake van het stelsel van kwaliteitsbeheersing, bij vragers naar accountantsdiensten voortaan op transparante wijze aantonen dat zij grote en multinationale ondernemingen kunnen bedienen. </antwoord>
      <antwoord nummer="8">De uitkomst van de analyse van de externe accountant en de eventuele discussies die hij met de controlecliënt heeft gevoerd over de financiële verantwoording, slaat neer in de accountantsverklaring. Die kan goedkeurend, afkeurend of goedkeurend onder voorwaarden zijn. Op het moment dat de accountant een verklaring heeft ondertekend, is hij ervan overtuigd dat alle relevante discussies en analyses naar tevredenheid zijn besproken met de controlecliënt. Als er een overweging of omstandigheid is die de externe accountant niet de overtuiging geeft dat hij een accountantsverklaring kan afgeven of slechts een in een afkeurende vorm, is het aan de controlecliënt om zodanige aanpassingen te plegen dat de accountant wel een goedkeurende accountantsverklaring kan afgeven. In het Besluit toezicht accountantsorganisaties zal worden bepaald dat alle relevante discussies en analyses zullen moeten worden opgenomen in het zogenoemde «controledossier» dat door de externe accountant wordt aangelegd voor een wettelijke controle. </antwoord>
      <antwoord nummer="9">Het staat in beginsel een ieder vrij zijn of haar mening te uiten. Uit de toespraak blijkt niet dat de AFM de kwaliteit van de Wta ter discussie stelt. Dit is door de AFM nog eens bevestigd in een naderhand uitgegeven persbericht. </antwoord>
      <antwoord nummer="10">Geen. Na behandeling van de Wta in de Eerste Kamer zal er definitief duidelijkheid bestaan over de Wta. Het is aan de AFM – in acht nemende de bestaande structuren van zelfregulering en in het bijzonder de beroepsorganisaties de NOvAA en het NIVRA – om de uitwerking van het toezicht voor te bereiden. Dit gebeurt vanzelfsprekend geheel en al binnen de door de wetgever aangegeven kaders. </antwoord>
      <antwoord nummer="11">Het is aan de AFM, de beroepsorganisaties en de accountants(-organisaties) gezamenlijk te zoeken naar werkbare en efficiënte verhoudingen. Mijn recente contacten geven geen aanleiding te veronderstellen dat men niet in staat is om op zakelijke en constructieve wijze de verdere voortgang van de voorbereidingen van de uitwerking van het toezicht ter hand te nemen. </antwoord>
      <noten afkomstig="antwoord"/>
   </antwoorden>
</kvr>
