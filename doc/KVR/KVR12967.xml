<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport en de minister-president over verpleegsters uit het buitenland die hier tijdelijk werkzaam zijn. (Ingezonden 28 december 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12967
</item>
         <item attribuut="Inhoud">Vragen over het werven van onder meer verpleegkundigen in het buitenland. De ervaring leert dat buitenlandse verpleegkundigen onderbetaald worden en dat beloften jegens hen niet altijd worden nagekomen. Ook de Nederlandse taal blijkt soms een barrière. (Berichten in Algemeen Dagblad, 20 december 2000; Trouw, 20 december 2000; HP/De Tijd, 15 december 2000).</item>
         <item attribuut="Rubriek">Arbeid (Werknemers) Gezondheidszorg (Medische beroepen)</item>
         <item attribuut="Trefwoorden">Buitenlandse werknemers Verpleegkundigen</item>
         <item attribuut="Vindplaats">Kamervragen met antwoord 2000-2001, nr. 560, Tweede Kamer</item>
         <item attribuut="Vraagnr_bij_indiening">2000104090</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-01-19</item>
         <item attribuut="Datum_indiening">2000-12-28</item>
         <item attribuut="Document-id">KVR12967</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1157" allpagenumbers="1157 1158" vetnummer="2000104090" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12967" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="560" onderwerp="" indiendatum="2000-12-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport en de minister-president</vraagt-aan>
      </vraagdata>
      <antwoorddata antwoorddatum="2001-01-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister-president</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de minister-president liever ziet dat extra arbeidskrachten worden geworven in kandidaat EU-landen als Polen in plaats van werving buiten Europa? <voetnoot nummer="1"/>
      </vraag>
      <vraag nummer="2">Wat is de mening van de minister-president over de werving in Zuid-Afrika in het licht van coherentie van beleid, rekening houdend met het beleidsvoornemen in het kader van ontwikkelingssamenwerking geen deskundigen meer uit te zenden naar ontwikkelingslanden omdat voor hetzelfde geld veel meer lokale krachten aan het werk gezet kunnen worden? </vraag>
      <vraag nummer="3" voetnoot="2">Wordt het Poolse aanbod serieus overwogen? Zo ja, hoe kunt u dat verantwoorden aangezien juist nu uit nieuwe cijfers van het Landelijk Centrum Verpleging &amp; Verzorging (LCVV) blijkt dat het aantal mensen dat jaarlijks de zorg verlaat gestegen is van 6,1 naar 7,3%, dat ook het ziekteverzuim is gestegen <voetnoot nummer="2"/>dat terwijl afgesproken was dat een beroep op het eigen arbeidspotentieel de eerste prioriteit zou zijn? </vraag>
      <vraag nummer="4">Is het kabinet bereid veel meer te investeren in verpleegkundigen en verzorgenden op het gebied van zowel primaire als secundaire arbeidsvoorwaarden, mede gezien de uitkomsten van het onderzoek van het LCVV? Zo ja, komt hier duidelijkheid over voor de eerste besprekingen inzake de CAO-onderhandelingen starten (half januari)? </vraag>
      <vraag nummer="5" voetnoot="3">Kunt u een reactie geven op de ervaringen van Zuid-Afrikaanse verpleegkundigen die stellen dat het loon lager is dan beloofd, de huur van de zusterflat hoger is dan beloofd en dat ze onvoldoende zijn voorbereid met name op het gebied van de Nederlandse taal? <voetnoot nummer="3"/>
      </vraag>
      <vraag nummer="6" voetnoot="3">Wat is uw reactie op het gestelde dat een aantal in eigen land hun baan hebben opgezegd om naar Nederland te komen? <voetnoot nummer="3"/>
      </vraag>
      <vraag nummer="7" voetnoot="4">Op welke termijn kan de Kamer de uitkomst verwachten van het ambtelijk overleg tussen VWS en SZW over de vraag hoe de wens van de Kamer geoperationaliseerd kan worden om niet te werven onder verpleegkundigen en verzorgenden die in hun land van afkomst in de gezondheidszorg werken? <voetnoot nummer="4"/>
      </vraag>
      <vraag nummer="8">Leert jarenlange ervaring met Filippijnse verpleegkundigen, dat deze verpleegkundigen worden onderbetaald ondanks afspraken met de vakbonden dat er voor gelijk werk een gelijk salaris geldt om deze verpleegkundigen, hoewel ze alle diploma’s hebben, als hulpverpleegkundigen worden ingeschaald, vanwege de tijd die nodig zou zijn hen in te werken en vanwege de taalachterstand terwijl ze in de praktijk wel hetzelfde werk doen? Zo ja, hoe groot acht u het risico dat dit ook met de Poolse verpleegkundigen zal gebeuren? </vraag>
      <noten afkomstig="vraag">
         <noot nummer="1" datum="2000-12-20" bron="Algemeen Dagblad">Algemeen Dagblad, 20 december 2000</noot>
         <noot nummer="2" datum="2000-12-20" bron="Trouw">Trouw, 20 december 2000</noot>
         <noot nummer="3" datum="2000-12-15" bron="HP/De Tijd">HP/De Tijd, 15 december 2000</noot>
         <noot nummer="4">Begroting SoZa, schriftelijk beantwoorde vragen De Wit tijdens begrotingsbehandeling, kamerstuk 27 400 XV, nr. 18</noot>
      </noten>
   </vragen>
   <antwoorden aantal="6">
      <antwoord nummer="1 en 3">Zoals bekend zijn in het kader van het Convenant Arbeidsmarktbeleid Zorgsector (CAZ) afspraken gemaakt over de werving van verpleegkundigen en verzorgenden van buiten de EER-landen. Uitgangspunt bij die afspraken is dat de arbeidsmarktproblemen in de zorgsector in beginsel binnen Nederland dan wel binnen de EER moeten worden opgelost. Alleen voor acute arbeidsmarktproblemen, waarvoor voor de korte termijn geen oplossing binnen de EER kan worden gevonden, moet het onder voorwaarden mogelijk zijn tijdelijk verpleegkundigen en verzorgenden van buiten de EER aan te trekken. Eén van die voorwaarden is dat voldaan is aan de Nederlandse kwalificatievereisten. Het Poolse aanbod doet niet af aan dit uitgangspunt. Dit betekent dat eventuele werving van verpleegkundigen en verzorgenden in Polen, dat buiten de EER ligt, ook gezien moet worden als een tijdelijke oplossing voor acute arbeidsmarktproblemen. In die zin is de werving van Poolse verpleegkundigen en verzorgenden niet anders dan de werving uit landen als Zuid-Afrika en Indonesië. Wel vind ik dat, voor zover het al noodzakelijk is buiten de EER te werven, Polen een zekere voorkeur verdient. Immers, uit het door de minister-president van Polen genoemde aantal van 40 000 beschikbare verpleegkundigen maak ik op dat de werving onder Poolse verpleegkundigen niet ten koste zal gaan van de Poolse gezondheidszorg. Bovendien zal Polen op termijn lid van de EU worden. Bij het voorgaande moet wel worden bedacht dat het uiteindelijk niet aan mij is, maar aan de zorginstellingen om keuzes te maken voor wat betreft de werving van personeel. Binnenkort zal ik contact opnemen met mijn Poolse ambtgenoot om een en ander goed door te spreken. Ik zal de Kamer van de uitkomsten daarvan op de hoogte stellen. </antwoord>
      <antwoord nummer="2 en 6">Het kabinet is van oordeel dat in het kader van de ontwikkelingssamenwerking zoveel mogelijk gewerkt moet worden met lokaal personeel. Tegen die achtergrond ligt het niet in de rede dat verpleegkundigen en verzorgenden worden geworven in een land dat dat personeel zelf nodig heeft voor de zorgverlening. Vandaar ook dat in CAZ-verband de afspraak is gemaakt dat niet zal worden geworven in landen met tekorten. Verder heb ik een dringend beroep op de werkgeversorganisaties gedaan om er voor te zorgen dat ook niet wordt geworven onder verpleegkundig en verzorgend personeel, voor zover dat al in de zorg werkzaam is. De Zuid-Afrikaanse regering is het met de hiervoor aangegeven lijn eens. Het is de expliciete wens van de Zuid-Afrikaanse regering – bij monde van haar wnd. ambassadeur – om te komen tot een bilaterale overeenkomst met Nederland gericht op training en bijscholing van net afgestudeerde verpleegkundigen. Daarbij heeft zij het oogmerk op de inrichting van een programma waarbij deze verpleegkundigen in Zuid-Afrika gedurende een bepaalde tijd worden ingezet in zogeheten remote area’s. Uitdrukkelijk heeft de Zuid-Afrikaanse regering te kennen gegeven geen bezwaar te hebben tegen de werving van Zuid-Afrikaanse verpleegkundigen, mits het gaat om tijdelijke aanstellingen van pas afgestudeerden of van niet in de zorgsector werkzame verpleegkundigen. </antwoord>
      <antwoord nummer="4">Momenteel buigt de commissie Van Rijn zich over de vraag wat er moet gebeuren om de arbeidsmarktproblemen in de collectieve sector het hoofd te bieden. In februari brengt de commissie rapport uit. Op basis daarvan zal het kabinet in het voorjaar tot besluitvorming komen. </antwoord>
      <antwoord nummer="5">Welke afspraken er precies zijn gemaakt, al dan niet in de mondelinge sfeer, is geen zaak van de minister van VWS. Het is niet aan mij om me daarin te mengen. Het is puur een zaak tussen de verpleegkundige, de wervende organisatie en de ontvangende zorginstelling. </antwoord>
      <antwoord nummer="7">Naar verwachting zullen de minister van SZW en ik u medio februari schriftelijk informeren. </antwoord>
      <antwoord nummer="8">Mij is geen informatie bekend die zou wijzen op onderbetaling van Filippijnse verpleegkundigen. In ieder geval geldt dat, omdat er sprake is van buitenlandse werknemers, de Wet arbeid vreemdelingen van toepassing is. In dat kader is een tewerkstellingsvergunning vereist. De afgifte van zo’n tewerkstellingsvergunning kan worden geweigerd als de arbeidsvoorwaarden voor de betreffende functie beneden het niveau liggen dat wettelijk is vereist of dat in de desbetreffende bedrijfstak gebruikelijk is (Wet arbeid vreemdelingen, art. 9). Dit wettelijk criterium wordt ook toegepast met betrekking tot de tewerkstelling van vreemdelingen in de zorgsector. In CAZ-verband is verder afgesproken dat een tewerkstellingsvergunning alleen wordt verleend als de arbeidsvoorwaarden van in het buitenland geworven verpleegkundigen en verzorgenden gelijkwaardig zijn aan de Nederlandse CAO, die in de betreffende instelling van toepassing is. </antwoord>
      <noten afkomstig="antwoord"/>
   </antwoorden>
</kvr>
