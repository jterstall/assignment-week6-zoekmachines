<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het mogelijk inwinnen van inlichtingen door de PvdA over zijn volksvertegenwoordigers bij de BVD. (Ingezonden 5 juni 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5240
</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Staats- en bestuursrecht (Politiek)</item>
         <item attribuut="Trefwoorden">Inlichtingen- en veiligheidsdiensten Politieke partijen</item>
         <item attribuut="Vindplaats">Kamervragen met antwoord 1996-1997, nr. 1481, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-06-27</item>
         <item attribuut="Datum_indiening">1997-06-05</item>
         <item attribuut="Document-id">KVR5240</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3031" allpagenumbers="3031 3032" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1481" onderwerp="" indiendatum="1997-06-5">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-06-27">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Komt het voor, dat de (PvdA) bij de BVD inlichtingen inwint over zijn volksvertegenwoordigers? Zo ja, hoe vaak heeft zich dit voorgedaan? </vraag>
      <vraag nummer="2">Voert de BVD onderzoeken uit op verzoek van de PvdA? Zo ja, hoe vaak heeft dit zich voorgedaan? </vraag>
      <vraag nummer="3">Zijn er ook andere partijen die dergelijke verzoeken doen bij de BVD? Zo ja, welke? </vraag>
      <vraag nummer="4">Vindt u het tot de taakstelling van de BVD behoren dergelijke inlichtingen te verstrekken en/of onderzoeken te doen op verzoek van politieke partijen? </vraag>
      <vraag nummer="5">Zo ja, op basis waarvan? </vraag>
      <vraag nummer="6">Bent u bereid de Tweede Kamer te informeren, wie en/of welke instanties bevoegd zijn de BVD om inlichtingen te vragen over en/of een onderzoek in te stellen naar personen en op basis van welke regels dit geschiedt? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 6" voetnoot="1">De Binnenlandse Veiligheidsdienst heeft ingevolge artikel 8 van de Wet op de inlichtingen- en veiligheidsdiensten (Wiv) onder meer tot taak het verzamelen van gegevens over personen en organisaties die aanleiding geven tot het ernstige vermoeden dat zij een gevaar vormen voor het voortbestaan van de democratische rechtsorde, dan wel voor de veiligheid of andere gewichtige belangen van de Staat. De BVD verzamelt deze gegevens om anderen – de belangendragers – in staat te stellen hun verantwoordelijkheden ten aanzien van de bedreigde belangen te dragen. Ingevolge artikel 16 van de Wiv is de BVD gerechtigd voor zover dat noodzakelijk is voor de uitvoering van zijn taak, persoonsgegevens aan derden te verstrekken. Verstrekking van persoonsgegevens aan anderen dan overheidsorganen geschiedt niet dan na machtiging van de minister van Binnenlandse Zaken. De integriteit van de politiek is een belang als bedoeld in de taakomschrijving van de BVD. Ter bescherming van dit belang kan de BVD daartoe gemandateerd door de minister van Binnenlandse Zaken gegevens verstrekken aan politieke partijen. Tijdens de behandeling van het jaarverslag van de BVD over 1993 heeft mijn ambtsvoorganger over dit onderwerp met de Kamer van gedachten gewisseld (H11, 17-2-94, p. 52–3974 e.v.). De aanleiding voor deze gedachtewisseling was een aantal gevallen van mogelijke infiltratie van de politiek door de georganiseerde criminaliteit. Tijdens het overleg is een aantal punten geformuleerd die moeten worden meegewogen bij de besluitvorming over de gegevensverstrekking. Meer algemeen gesteld – dus los van het fenomeen infiltratie door de georganiseerde criminaliteit – gaat het om de volgende punten. 1. Het belang van de positie die de betrokken persoon inneemt of wil innemen in relatie tot de politiek. 2. De positie van de betrokkene in relatie tot de groep die een bedreiging vormt voor de integriteit van de politiek. 3. De vraag of de gegevens over betrokkene ook buiten de BVD om tijdig bij de politiek bekend zouden kunnen zijn. 4. De vraag hoe de verstrekking van de gegevens en de wijze waarop deze plaatsvindt, zich verhoudt tot de fundamentele rechten van de betrokkene, zoals diens recht om verkozen te worden en het recht om zich te kunnen verweren. Tijdens het bovenvermelde overleg werd ook geconcludeerd dat bij het verstrekken van gegevens terughoudendheid is geboden en dat het zelfreinigend vermogen van de politiek voorop dient te staan. In de praktijk wordt aldus gehandeld. Sedert het overleg met de Kamer zijn er slechts twee keer gegevens verstrekt. In één geval vond dit plaats op initiatief van de BVD. Hiervan wordt melding gemaakt in de brief aan de voorzitter van de Parlementaire Enquêtecommissie Opsporingsmethode <voetnoot nummer="1"/>. In het andere geval (bedoeld in vraag 1) heeft de betreffende politieke partij bij de BVD navraag gedaan. De BVD heeft naar aanleiding daarvan, buiten het raadplegen van de eigen registraties, geen onderzoek ingesteld. Het resultaat van de administratieve naslag werd met machtiging van de minister van Binnenlandse Zaken aan de politieke partij in kwestie gemeld. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 072" documentnummer="13">Kamerstuk 24 072, nr. 13</noot>
      </noten>
   </antwoorden>
</kvr>
