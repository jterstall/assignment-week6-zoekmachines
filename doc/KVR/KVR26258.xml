<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over een in Syrië gearresteerde Nederlander. (Ingezonden 16 augustus 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26258
</item>
         <item attribuut="Inhoud">Vragen over de uitlevering van Abdullah al M. (een Nederlander van Arabische origine) door Syrië aan Iran, met de kans dat hij gemarteld en/of gedood wordt, en over mogelijke overdracht van de heer M. aan Nederland.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten) Strafrecht en strafprocesrecht (Uitlevering) Welzijn (Minderheden)</item>
         <item attribuut="Trefwoorden">Aanhoudingen Iran Mensenrechten Minderheden Syrië Uitleveringen</item>
         <item attribuut="Vindplaats">Kamervragen met antwoord 2005-2006, nr. 2043, Tweede Kamer</item>
         <item attribuut="Vraagnr_bij_indiening">2050617700</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-08-31</item>
         <item attribuut="Datum_indiening">2006-08-16</item>
         <item attribuut="Document-id">KVR26258</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4341" allpagenumbers="4341 4342" vetnummer="2050617700" code="0506tkkvr2043" lopendefooter="Tweede Kamer, vergaderjaar 2005–2006, Aanhangsel" filenaam="KVR26258" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2043" onderwerp="" indiendatum="2006-08-16">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-08-31">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wanneer en op welke manier is u gebleken dat de in Syrië gearresteerde Nederlander van Arabische origine Abdullah al M. door de Syrische autoriteiten is uitgeleverd aan Iran? </vraag>
      <vraag nummer="2" voetnoot="1">Klopt het dat u de burgermeester van Maastricht hiervan in kennis heeft gesteld? Zo ja, wanneer? Waarom heeft u de Kamer hiervan niet op de hoogte gesteld? <voetnoot nummer="1"/>
      </vraag>
      <vraag nummer="3">Welke acties heeft u ondernomen sinds u op de hoogte bent van de uitlevering? Welke acties gaat u ondernemen om te bewerkstelligen dat de heer M. niet wordt gemarteld en/of gedood? Heeft u de Iraanse autoriteiten verzocht de heer M. over te dragen aan Nederland? </vraag>
      <vraag nummer="4">Waarom heeft u de informatie van de Syrische autoriteiten over het lot van de heer M. niet eerder gekregen, terwijl zijn uitlevering al half mei jl. plaatshad? Hoe heeft u hierop gereageerd bij de Syrische autoriteiten? Welke consequenties verbindt u hieraan? </vraag>
      <vraag nummer="5">Hoe kan het dat u deze informatie niet van de Verenigde Naties die al langer op de hoogte waren van deze uitlevering, heeft ontvangen? </vraag>
      <vraag nummer="6">Kunt u bevestigen dat de Ahwaz Liberation Organisation (ALO), de organisatie waar de heer M. voorzitter van is, geen terroristische organisatie is, maar een politieke organisatie? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1599" documentjaargang="2005-2006">Aanhangsel Handelingen, nr. 1599, vergaderjaar 2005–2006.</noot>
      </noten>
   </vragen>
   <antwoorden aantal="6">
      <antwoord nummer="1">Op 8 augustus 2006 ontving de Nederlandse ambassade te Damascus van het Syrische ministerie van Buitenlandse Zaken een nota waarin de uitlevering van de heer Al Mansouri aan Iran op 16 mei 2006 wordt medegedeeld. </antwoord>
      <antwoord nummer="2">Burgemeester Leers, die vanaf de arrestatie van de heer Al Mansouri over deze zaak contact onderhoudt met dit ministerie, is op 9 augustus van de uitlevering telefonisch op de hoogte gebracht. </antwoord>
      <antwoord nummer="3">Allereerst is de naaste familie van betrokkene direct geïnformeerd over de ontvangen nota. Op dezelfde dag is de Nederlandse ambassade te Teheran verzocht een note verbale aan de Iraanse autoriteiten te sturen. Hierin werd verzocht opheldering te verschaffen over het welzijn en de verblijfplaats van betrokkene. De nota is op 13 augustus persoonlijk overhandigd op het Iraans ministerie van Buitenlandse Zaken. De Nederlandse ambassade heeft op 15 augustus tevens de UNHCR vertegenwoordiging te Teheran over de uitlevering geïnformeerd. Ook is dezelfde dag door dit ministerie een nota aan de Iraanse ambassade te Den Haag gestuurd, waarin om opheldering over het lot van betrokkene wordt gevraagd. Naar aanleiding van de door de Nederlandse ambassade te Teheran verstuurde nota is de Iraanse autoriteiten om een gesprek verzocht. Dit gesprek is echter uitgesteld door de Iraanse autoriteiten. Inmiddels heb ik de Iraanse ambassadeur te Den Haag laten ontbieden. EU-voorzitter Finland is gevraagd de zaak van de heer Al Mansouri op te nemen in een EU-demarche bij de Iraanse autoriteiten. </antwoord>
      <antwoord nummer="4">Het is mij niet bekend om welke redenen de Syrische autoriteiten, ondanks herhaalde verzoeken mijnerzijds, eerst 8 augustus de Nederlandse ambassade te Damascus informeerden over het lot van de heer Al Mansouri. Ik heb hierover op 17 augustus met de Syrische Minister van Buitenlandse Zaken Al Mouallem gesproken. </antwoord>
      <antwoord nummer="5">Voor zover mij bekend is Nederlandse ambassade te Damascus als eerste door de Syrische autoriteiten geïnformeerd over de uitlevering. De VN is wel in een eerder stadium geïnformeerd over het feit dat enkele, niet bij naam genoemde Ahwazi, door Syrië aan Iran waren uitgeleverd. </antwoord>
      <antwoord nummer="6">De Ahwaz Liberation Organisation (ALO) is in 1990 voortgekomen uit enkele kleine groeperingen die zich richtten op de erkenning van de rechten van de Arabische minderheid in het zuidwesten van Iran, een gebied dat deze bevolkinggroep aanduidt als «Ahwaz» tevens de naam van de hoofdstad van het gebied. De belangrijkste doelstelling van de ALO is de volledige onafhankelijkheid voor de Arabische bevolkingsgroep in Ahwaz en derhalve losmaking van de Islamitische Republiek Iran. De ALO staat niet op de lijst van terroristische organisaties en personen, zoals gehanteerd door de EU. Voor zover bekend hebben de ALO en diens voorzitter zich niet ingelaten met activiteiten, die de grenzen van de Nederlandse democratische rechtsorde hebben overschreden. </antwoord>
      <noten afkomstig="antwoord"/>
   </antwoorden>
</kvr>
