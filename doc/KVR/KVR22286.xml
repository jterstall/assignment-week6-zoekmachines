<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over verplichting tot medicijngebruik bij ploegendienst. (Ingezonden 2 februari 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22286
</item>
         <item attribuut="Inhoud">Vragen naar aanleiding van een bericht in Stcrt. 2005, 3 over een uitspraak van de kantonrechter Sittard-Geleen, die feitelijk leidt tot het verplicht gebruik van medicijnen (protonpompremmers) om in ploegendienst te kunnen werken.</item>
         <item attribuut="Rubriek">Arbeid (Arbeidsbescherming) Arbeid (Arbeidsomstandigheden) Gezondheidszorg (Geneesmiddelen) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">Arbeidsbescherming Arbeidsvoorwaarden Geneesmiddelen</item>
         <item attribuut="Vindplaats">Kamervragen met antwoord 2004-2005, nr. 976, Tweede Kamer</item>
         <item attribuut="Vraagnr_bij_indiening">2040507520</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-21</item>
         <item attribuut="Datum_indiening">2005-02-02</item>
         <item attribuut="Document-id">KVR22286</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2075" allpagenumbers="2075 2076" vetnummer="2040507520" code="0405tkkvr976" lopendefooter="Tweede Kamer, vergaderjaar 2004–2005, Aanhangsel" filenaam="KVR22286" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="976" onderwerp="" indiendatum="2005-02-2">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-02-21">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de uitspraak van het kantongerecht Sittard-Geleen die feitelijk leidt tot het verplicht medicijngebruik bij werken in ploegendienst? <voetnoot nummer="1"/>
      </vraag>
      <vraag nummer="2">Bent u van mening dat het verplichte gebruik van medicijnen om in ploegendienst te kunnen werken op gespannen voet staat met het beginsel van de Arbo-wet dat de werkplek moet worden aangepast aan de werknemer en niet andersom? Zo neen, waarom niet? </vraag>
      <vraag nummer="3">Is het u bekend dat langdurig gebruik van protonpompremmers door vermindering van maagzuurproductie kan leiden tot potentieel kankervormende stoffen in de maag? </vraag>
      <vraag nummer="4">Wilt u het deskundigenrapport dat in deze zaak is uitgebracht en concludeert dat de bijwerkingen van het betreffende medicijn in het algemeen mild zijn, voor commentaar voorleggen aan de Gezondheidsraad? Zo neen, waarom niet? </vraag>
      <vraag nummer="5">Bent u van mening dat een werknemer tot medicijngebruik verplicht kan worden om zijn arbeid te kunnen verrichten? Wanneer wel en wanneer niet? </vraag>
      <vraag nummer="6">Bent u bereid een voorstel te doen om de Arbo-wet zo aan te passen dat een werknemer niet verplicht kan worden om medicijnen te gebruiken om zijn ofhaar arbeid te kunnen verrichten? Zo neen, waarom niet? </vraag>
      <noten afkomstig="vraag">
         <noot nummer="1">Volgens Staatscourant 5-1-2004: Kantonrechter Sittard-Geleen 13 december 2004, zaaknr.: 165035 EJ VERZ 04-1183</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Zie het antwoord op vraag 5 en 6. </antwoord>
      <antwoord nummer="3">Het College ter beoordeling van geneesmiddelen heeft mij desgevraagd het volgende meegedeeld: Op louter theoretische gronden is wel geopperd dat door vermindering van de maagzuurproductie door protonpompremmers er kanker zou kunnen ontstaan. Tot op heden zijn daarvoor echter geen concrete aanwijzingen gevonden. </antwoord>
      <antwoord nummer="4">Het past niet bij mijn verantwoordelijkheid om me te mengen in individuele geschillen. Daarom zal ik het betreffende deskundigenrapport niet voorleggen aan de Gezondheidsraad. </antwoord>
      <antwoord nummer="5 en 6">Een werknemer die een behandeling moet ondergaan kan hiertoe niet gedwongen ofverplicht worden. Wel heeft een zieke werknemer – net als de werkgever – de plicht om het herstel en/ofde hervatting van werk te bevorderen. Dit is vastgelegd in het Burgerlijk Wetboek en de Wet verbetering poortwachter. Daarbij gaat het onder andere om een behandeling volgens algemeen geaccepteerde medische maatstaven gericht op herstel en/ofhervatting van werk. Een zieke werknemer die een medisch geaccepteerde behandeling weigert, kan hierop worden aangesproken door zijn werkgever. De werkgever kan in zo’n geval overgaan tot looninhouding of als ultimum remedium ontslag van de werknemer. In de Arbeidstijdenwet is geregeld dat de werkgever bij de organisatie van nachtdiensten rekening moet houden met eventuele gezondheidsproblemen van de werknemer. In deze wet wordt bepaald dat als uit arbeidsgezondheidskundig onderzoek blijkt, dat de gezondheidsproblemen van een werknemer voortvloeien uit het verrichten van nachtdiensten, de arbeid van die werknemer zodanig wordt ingericht dat hij zijn arbeid niet langer in nachtdienst verricht, tenzij de werkgever aannemelijk maakt dat dit niet van hem/haar verlangd kan worden. Bovengenoemde is voldoende vastgelegd in het Burgerlijk Wetboek, de Wet verbetering poortwachter en de Arbeidstijdenwet. Aanpassing van de Arbeidsomstandighedenwet 1998 is niet aan de orde. </antwoord>
      <noten afkomstig="antwoord"/>
   </antwoorden>
</kvr>
