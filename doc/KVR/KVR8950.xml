<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Binnenlandse Zaken en Koninkrijksrelaties over taxaties in Rotterdam in het kader van de WOZ. (Ingezonden 19 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8950
</item>
         <item attribuut="Rubriek">Belastingen (Onroerendezaakbelasting) Volkshuisvesting (Huurwoningen)</item>
         <item attribuut="Trefwoorden">Huurwoningen Onroerendezaakbelasting</item>
         <item attribuut="Vindplaats">Kamervragen met antwoord 1998-1999, nr. 999, Tweede Kamer</item>
         <item attribuut="Vraagnr_bij_indiening">2989908010</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-03-22</item>
         <item attribuut="Datum_indiening">1999-02-19</item>
         <item attribuut="Document-id">KVR8950</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2045" allpagenumbers="2045 2046" vetnummer="2989908010" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8950" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="999" onderwerp="" indiendatum="1999-02-19">
         <vrager partij="SP" oorsprong="parlement">Kant</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-03-22">
         <antwoorder functie="minister" ministerie="Binnenlandse Zaken">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de reportage van TV Rijnmond over verkeerde taxaties in Rotterdam in het kader van de WOZ? <voetnoot nummer="1"/>
      </vraag>
      <vraag nummer="2">Heeft de gemeente Rotterdam met een van de woningcorporaties een deal gesloten waarbij deze 5 miljoen gulden teruggave heeft verleend? </vraag>
      <vraag nummer="3">Wat vindt u van deze deal? </vraag>
      <vraag nummer="4">Was de grondslag voor de deal dat de taxatiewaarde van de woningen te hoog was? Zo ja, geldt dit dan niet evenzeer voor het gebruikersdeel van de woning en zouden de huurders dan ook niet een deel terug moeten krijgen? Zo neen, waarom niet en vindt u niet dat dit alsnog moet gebeuren? Welke stappen bent u bereid hiertoe te ondernemen? </vraag>
      <vraag nummer="5">Wat is uw visie over de hele gang van zaken bij de bezwaarschriften en de afhandeling daarvan door de gemeente Rotterdam? </vraag>
      <vraag nummer="6">Zijn er nog andere gemeenten waar de taxaties door middel van onderhandelingen tussen gemeenten en woningcorporaties tot stand komen? </vraag>
      <vraag nummer="7">Bent u bereid een onderzoek in te stellen naar de werkwijze van de gemeente Rotterdam en de uitkomsten hiervan aan de Kamer doen toekomen? </vraag>
      <noten afkomstig="vraag">
         <noot nummer="1" datum="1999-02-12" bron="Rijnmond Reporter">Rijnmond Reporter, 12 februari 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. Uit van de gemeente ontvangen informatie blijkt dat het desbetreffende onderwerp betrekking had op de belastingjaren 1992 tot en met 1995, dat wil zeggen vóór de Wet WOZ van toepassing werd. </antwoord>
      <antwoord nummer="2">Volgens onze informatie heeft de gemeente bezwaarschriften van de woningbouwvereniging afgehandeld die betrekking hadden op de belastingjaren 1992 tot en met 1995. Inmiddels zijn ook de bezwaarschriften van de woningbouwverenigingen in het kader van de Wet WOZ nagenoeg afgehandeld die van belang zijn voor de belastingjaren 1997 tot en met 2000. Het resultaat van deze behandeling is inderdaad dat bij een aantal complexen een lagere waarde is vastgesteld dan de oorspronkelijke taxatie. Met de andere woningbouwverenigingen in de gemeente is dezelfde procedure gevolgd. In totaal is aan woningbouwverenigingen f 11,8 miljoen en aan huurders f 5,9 miljoen te veel betaalde OZB terugbetaald. In verband met de fiscale geheimhoudingsplicht kan ik geen gegevens verstrekken over de hoogte van de teruggave aan de woningbouwvereniging WBR. Het genoemde bedrag van f 11,8 miljoen is geen resultaat van een deal met één of meer van de woningbouwverenigingen. Wel heeft er bij de afhandeling van bezwaarschriften intensief overleg plaatsgevonden tussen de medewerkers van de gemeente en de vertegenwoordigers van de woningbouwverenigingen. </antwoord>
      <antwoord nummer="3">Er is geen sprake van een «deal». Het voeren van overleg met de woningbouwverenigingen (of andere belastingplichtigen) in het kader van de afhandeling van een bezwaarschrift acht ik ten aanzien van bepaalde aspecten een goede zaak. Zo’n overleg kan wederzijds duidelijkheid verschaffen over zaken als objectkenmerken van de woningen in de verschillende complexen, het onderhoud, het verloop en eventuele leegstand, de gewildheid van de woningen etc. De uiteindelijke taxatie geschiedt natuurlijk door de taxateur van de gemeente. </antwoord>
      <antwoord nummer="4">Zoals bij vraag 2 aangegeven, is de verminderde aanslag voor de woningbouwverenigingen het resultaat van een lagere taxatie voor de desbetreffende huurwoningen. Ik heb van de gemeente vernomen dat de huurders van de woningen op overeenkomstige wijze een vermindering hebben gekregen van de opgelegde aanslagen voor de onroerendezaakbelasting voor de gebruiker. Ook zij hebben geld terugontvangen. Met ingang van 1997 zijn door de invoering van de Wet WOZ gemeenten verplicht om een dergelijke vermindering te verlenen aan een huurder, wanneer de eigenaar gelijk krijgt in het kader van een bezwaarschrift. De gemeente heeft vooruitlopend op deze verplichting dit ook reeds voor de belastingjaren 1992 tot en met 1995 gedaan. Stappen van mijn kant zijn daarom niet nodig. </antwoord>
      <antwoord nummer="5">Het voeren van overleg met belastingplichtigen voor het verkrijgen van wederzijdse duidelijkheid over feiten acht ik een goede zaak, waarbij het de voorkeur heeft dat dit overleg plaatsvindt voorafgaand aan de formele vaststelling van de waarde en het opleggen van aanslagen. Het is jammer dat de afhandeling van deze bezwaarschriften lang heeft geduurd, maar dat is mede veroorzaakt door het groot aantal bezwaarschriften dat de gemeente Rotterdam heeft ontvangen. Verder heb ik de overtuiging dat de gemeente Rotterdam haar uiterste best gedaan heeft om de bezwaarschriften zorgvuldig te behandelen. </antwoord>
      <antwoord nummer="6">Zoals ik bij vraag 3 heb aangegeven acht ik overleg tussen gemeenten en woningbouwverenigingen in bepaalde gevallen een goede zaak. Ik beschik niet over informatie waaruit blijkt hoeveel gemeenten deze werkwijze toepassen. </antwoord>
      <antwoord nummer="7">Nee, gezien de hier gegeven antwoorden lijkt mij dit onderzoek niet nodig. </antwoord>
      <noten afkomstig="antwoord"/>
   </antwoorden>
</kvr>
