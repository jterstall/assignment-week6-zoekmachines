<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de staatssecretaris van Sociale Zaken en Werkgelegenheid, dhr. Rutte, over de uitvoering van de afspraak in het Najaarsakkoord 2002 inzake mensen met een langdurig minimum-inkomen. (Ingezonden 10 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17717
</item>
         <item attribuut="Inhoud">Vragen over geringe respons bij gemeenten inzake de uitvoering van de afspraak in het Najaarsakkoord 2002 inzake mensen met een langdurig minimum-inkomen.</item>
         <item attribuut="Rubriek">Inkomen en rechtspositie (Inkomens) Staats- en bestuursrecht (Gemeenten)</item>
         <item attribuut="Trefwoorden">Gemeenten Inkomens</item>
         <item attribuut="Vindplaats">Kamervragen met antwoord 2002-2003, nr. 1228, Tweede Kamer</item>
         <item attribuut="Vraagnr_bij_indiening">2020310170</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-05-09</item>
         <item attribuut="Datum_indiening">2003-04-10</item>
         <item attribuut="Document-id">KVR17717</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2561" allpagenumbers="2561 2562" vetnummer="2020310170" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17717" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1228" onderwerp="" indiendatum="2003-04-10">
         <vrager partij="SP" oorsprong="parlement">De Ruiter</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2003-05-9">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Gemeenten te afwachtend bij extraatje minima»? <voetnoot nummer="1"/>
      </vraag>
      <vraag nummer="2">Weet u waarom de respons op het verzoek van een van de sociale partners om nader inzicht te geven in de uitvoering van de in het Najaarsakkoord overeengekomen afspraak zo gering was; te weten slechts 97 inhoudelijke reacties op een totaal van 489 aangeschreven gemeenten? </vraag>
      <vraag nummer="3">Waarom weigert 10% van deze 97 gemeenten de afgesproken regeling uit te voeren en bent u bereid deze gemeenten hierop aan te spreken? </vraag>
      <vraag nummer="4">Kunt u uitleggen waarom 75% van deze 97 gemeenten nadere instructies van het Ministerie van Sociale Zaken en Werkgelegenheid over de uitvoering van deze afspraak afwacht? Is dit percentage representatief voor alle gemeenten? </vraag>
      <vraag nummer="5">Voert het Ministerie van Sociale Zaken en Werkgelegenheid zelfstandig onderzoek uit, desnoods steekproefsgewijs, naar de wijze waarop deze afspraak wordt uitgevoerd in de 392 gemeenten die niet hebben gereageerd op de circulaire van één van de sociale partners? Zo, neen, waarom niet? Zo ja, wat zijn de uitkomsten van dit onderzoek? </vraag>
      <vraag nummer="6">Bent u bereid naast de in de verzamelbrieven van 17 februari en 13 maart 2003 opgenomen uitleg aan gemeenten over de uitvoering van deze afspraak nog een aparte, niet in een verzamelbrief opgenomen, circulaire aan gemeenten te doen uitgaan over dit onderwerp? </vraag>
      <vraag nummer="7">Bent u zich bewust van de gevolgen die het niet uitvoeren, of onvoldoende uitvoeren, van deze afspraak zal hebben voor de doelgroep, te weten mensen die langdurig op het minimum zitten zonder arbeidsperspectief? </vraag>
      <vraag nummer="8">Wilt u, in het belang van de betrokkenen voor wie verder uitstel van de uitvoering van deze afspraak tot schrijnende situaties zal leiden, deze vragen zo spoedig mogelijk, doch uiterlijk 16 april 2003, beantwoorden? </vraag>
      <noten afkomstig="vraag">
         <noot nummer="1" datum="2003-04-9" bron="FNV e-Magazine">FNV e-Magazine, 9 april 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 t/m 4">FNV en CNV hebben mij op 9 april jl. schriftelijk geïnformeerd over de resultaten van een onder gemeenten gehouden enquête naar de uitvoering van de afspraak uit het najaarsoverleg november 2002 met de sociale partners betreffende financiële ondersteuning van langdurige minima zonder arbeidsmarktperspectief. De brief bevat geen concrete informatie over de achterliggende oorzaken van de gemeentelijke non-respons, noch over de redenen om de afspraak niet uit te voeren en de afwachtende houding. Aannemelijk is dat de beperkte omvang van de respons en de afwachtende houding van de gemeenten samenhangen met het feit dat het verzoek van FNV en CNV gedaan is vóór de verzending van de verzamelbrief februari, waarin gemeenten voor het eerst zijn geïnformeerd over het met de VNG afgesproken kader voor de uitvoering van de afspraak uit het Najaarsakkoord. Tevens wijs ik erop dat het besluitvormingsproces binnen gemeenten tijd vergt. De stand van zaken bij het interne besluitvormingsproces kan een reden zijn waarom gemeenten in het algemeen terughoudend zijn geweest in hun respons. Inmiddels zijn de gemeenten in de verzamelbrief van maart 2003 en in de circulaire van 14 maart 2003 van de gemeentefondsbeheerders nader geïnformeerd over de uitwerking van de najaarsakkoordafspraak. </antwoord>
      <antwoord nummer="5">Het Ministerie van Sociale Zaken en Werkgelegenheid heeft tot op heden geen zelfstandig onderzoek uitgevoerd bij gemeenten. Gezien het feit dat het besluitvormingsproces binnen gemeenten op basis van de in de verzamelbrieven van februari en maart verstrekte informatie enige tijd vergt, was dergelijk onderzoek niet zinvol. Ik zal in overleg met de VNG bezien hoe tijdig inzicht kan worden verkregen in de wijze waarop gemeenten invulling geven aan de najaarsakkoordafspraak voor 2003. </antwoord>
      <antwoord nummer="6">Sinds september 2002 worden gemeenten via verzamelbrieven geïnformeerd over voor hen relevante zaken op het terrein van het Ministerie van Sociale Zaken en Werkgelegenheid. Daarmee zijn de voorheen gebruikelijke aparte circulaires komen te vervallen. Op deze manier is een efficiencyslag gemaakt in de informatievoorziening aan gemeenten. Ik zie geen aanleiding om in het onderhavige geval van deze manier van informatievoorziening af te wijken. Wel ben ik voornemens om in de verzamelbrief van mei nog een paar onduidelijkheden weg te nemen die mogelijk bij gemeenten leven met betrekking tot de uitvoering van de najaarsakkoordafspraak. Om hun betrokkenheid bij de uitvoering te bevorderen, zal de verzamelbrief ook aan de gemeenteraden worden gezonden. Om de gemeenten verder te informeren wordt op de internetsite Gemeenteloket, de SZW-site voor de gemeentelijke uitvoering, een lijst opgenomen van veel gestelde vragen die zijn binnengekomen bij de servicelijn en de daarop gegeven antwoorden. Ook de antwoorden op kamervragen worden op de site opgenomen. </antwoord>
      <antwoord nummer="7">Ja. Gezien het belang van de doelgroep bij het nakomen van de afspraak is mijn inzet de gemeenten die afspraak voortvarend en juist te laten uitvoeren. </antwoord>
      <antwoord nummer="8">Met de FNV is ambtelijk overleg gevoerd over de brief van FNV en CNV van 9 april. Daardoor is het niet mogelijk gebleken aan bovenstaand verzoek te voldoen. Zoals ik hierboven heb aangegeven zijn gemeenten inmiddels uitgebreid geïnformeerd over de wijze waarop zij invulling dienen te geven aan de najaarsakkoordafspraak. Ik vertrouw erop dat de gemeenten de invulling voortvarend ter hand nemen. </antwoord>
      <noten afkomstig="antwoord"/>
   </antwoorden>
</kvr>
