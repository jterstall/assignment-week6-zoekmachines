<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden DezentjÃ© Hamming en Snijder-Hazelhoff (beiden VVD) aan de minister van Verkeer en Waterstaat over de veiligheid van de pleziervaart door de vermindering van betonning. (Ingezonden 28 juli 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21106
</item>
         <item attribuut="Inhoud">Vragen naar aanleiding van het opstellen van de vaarwegmarkeringsplannen, waarin een vermindering van de betonning is opgenomen, wat volgens indieners risico's voor de veiligheid van de pleziervaart zou inhouden.</item>
         <item attribuut="Rubriek">Verkeer, vervoer en waterstaat (Binnenscheepvaart) Verkeer, vervoer en waterstaat (Vaarwegen) Vrijetijdsbesteding (Recreatie)</item>
         <item attribuut="Trefwoorden">Pleziervaart Recreatie Waterwegen</item>
         <item attribuut="Vindplaats">Kamervragen met antwoord 2003-2004, nr. 2271, Tweede Kamer</item>
         <item attribuut="Vraagnr_bij_indiening">2030418630</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">DezentjÃ© Hamming</persoon>
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2004-09-09</item>
         <item attribuut="Datum_indiening">2004-07-28</item>
         <item attribuut="Document-id">KVR21106</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4805" allpagenumbers="4805 4806 4807" vetnummer="2030418630" code="0304tkkvr2271" lopendefooter="Tweede Kamer, vergaderjaar 2003–2004, Aanhangsel" filenaam="KVR21106" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2271" onderwerp="" indiendatum="2004-07-28">
         <vrager partij="VVD" oorsprong="parlement">DezentjÃ© Hamming</vrager>
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-09-9">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is bij het opstellen van de vaarwegmarkeringsplannen, waarin een aanzienlijke vermindering van betonning is opgenomen, voldoende rekening gehouden met de gevolgen voor de veiligheid van de pleziervaart? </vraag>
      <vraag nummer="2">Welke gevolgen hebben de vaarwegmarkeringsplannen voor de hoeveelheid betonning in de komende 6 jaar? </vraag>
      <vraag nummer="3">Welke redenen liggen ten grondslag aan de vermindering van betonning in verschillende wateren? </vraag>
      <vraag nummer="4">Bestaat er een beleidsvisie ten aanzien van de pleziervaart? Zo ja, in hoeverre past de vermindering van betonning in dit beleid? Zo neen, wanneer komt u met een beleidsvisie ten aanzien van de pleziervaart? </vraag>
      <vraag nummer="5" voetnoot="1">Is voorafgaand aan de vermindering van de betonning overleg gevoerd met het Watersportberaad <voetnoot nummer="1"/>of organisaties die daar deel van uitmaken? Zo ja, met wie en wanneer heeft dat overleg plaatsgevonden en wat zijn daarvan de uitkomsten? Zo neen, wat is daarvan de reden? </vraag>
      <vraag nummer="6">Is het u bekend dat de vermindering van betonning op het Veerse Meer tot gevolg heeft dat vaarweggebruikers in een smaller vaarwater gedwongen worden? Hoe verhoudt deze vernauwing zich tot de veiligheid van de plezieren beroepsvaart? </vraag>
      <vraag nummer="7">Deelt u onze opvatting dat smaller vaarwater de pleziervaart steeds meer in het vaarwater van de beroepsvaart dwingt? Acht u deze ontwikkeling wenselijk? </vraag>
      <vraag nummer="8">Deelt u onze opvatting dat smaller vaarwater de kans op aanvaringen vergroot? Zo ja, waarom acht u dit verhoogde risico aanvaardbaar? Zo neen, welke opvatting is u toegedaan? </vraag>
      <vraag nummer="9">Is het u bekend dat de totale watersportindustrie, dus inclusief de pleziervaart, een economisch belang vertegenwoordigt welk bij benadering gelijk is aan het economisch belang van de beroepsvaart? Houdt u voldoende rekening met dit economisch belang bij het opstellen en uitvoeren van beleid met betrekking tot de pleziervaart? Waar blijkt dat uit? </vraag>
      <noten afkomstig="vraag">
         <noot nummer="1">Een overlegplatform waarin zestien belangenorganisaties voor de watersport samenwerken (+/-600.000 waterrecreanten) KNWV, NNWB, NVVS, KNMC, KNRB, NWB, NVVT, TKBN, NOB, NeBasNsg, KNSB, BBZ, NKB, Scouting Nederland, Wadvaarders, FONV, ANWB, HISWA</noot>
      </noten>
   </vragen>
   <antwoorden aantal="9">
      <antwoord nummer="1">Ja, de veiligheid heeft bij het opstellen van het basisplan als uitgangspunt gediend. </antwoord>
      <antwoord nummer="2">Het basisplan dient als norm voor de hoeveelheid betonning in de komende jaren. Het basisplan voorziet elk jaar in het uitzetten van circa 315 tonnen (tegen circa 780 in voorgaande jaren). Het basisplan waarborgt de veiligheid van het verkeer. Daarnaast wordt er gewerkt aan een aanvullend plan, dat in overleg met gebruikers en belangenorganisaties samengesteld wordt. Het aanvullende plan zorgt voor meer vaargemak op het water buiten de officiële vaargeul, waar voornamelijk de recreatievaart gebruik van maakt. Hierbij gaat het, naast het markeren van gevaarlijke obstakels waarin reeds voorzien wordt in het basisplan, om het markeren van ongevaarlijke ondieptes (buiten de officiële vaargeulen), zoals zandbanken. Strikt gezien is dit niet noodzakelijk, aangezien deze ondiepe gebieden ook op elke waterkaart weergegeven worden. Het aanvullende plan heeft tot op heden geresulteerd in het uitbrengen van circa 70 extra recreatietonnen, ten opzichte van het basisplan. </antwoord>
      <antwoord nummer="3">De beschikbare budgetten voor het beheer en onderhoud van vaarwegen (IF artikel 02.02.04) maken prioriteren tot noodzaak. Daarnaast was er in voorgaande jaren sprake van een zeer luxe situatie met vele extra’s op het gebied van markering op De Grevelingen en het Veerse Meer. In het Plan van Aanpak Beheer Rijkswegen, dat ook de Tweede Kamer toegezonden is, staan de prioriteiten als volgt: 1. Veiligheid a. Aan- en afvoer (waterverdeling) b. Veilige afwikkeling scheepvaart (scheepvaartbegeleiding, veiligheid objecten voor gebruikers en personeel) 2. Waterkwaliteit monitoring en handhaving (drinkwatervoorziening, zwemwater) 3. Scheepvaart a. Toegankelijkheid zeehavens (onderhoudsbaggerwerk geulen, toegang havenbekkens, functioneren sluizen) b.Hoofdtransportas (toegankelijkheid Amsterdam en Rotterdam en corridor naar Duitsland en de corridor van Rotterdam naar Antwerpen voor binnenvaart). Bij het vervaardigen van het basisplan is rekening gehouden met deze prioriteitsstelling. Er zijn daarom geen concessies gedaan op het gebied van de veilige afwikkeling van het verkeer. </antwoord>
      <antwoord nummer="4">Vanaf 1985 is door provincies en het Rijk, waaronder Verkeer en Waterstaat, de Beleidsvisie Recreatie Toervaart Nederland (BRTN) ontwikkeld. Daarin staat het infrastructuurnetwerk beschreven dat voor de recreatietoervaart wordt nagestreefd. De BRTN was oorspronkelijk een gentlemen’s agreement dat echter in 1992 is omgezet in een convenant en sindsdien als vertrekpunt voor beleid is gebruikt. Bij het totstandkomen van de Nota Ruimte (VROM) en de Nota Mobiliteit (V&amp;W) is/wordt het recreatievaartbeleid nu als volgt verankerd: • VROM heeft de BRTN als PKB-kaart opgenomen in de Nota Ruimte (kaart 8). • V&amp;W zal in de Nota Mobiliteit (hoofdstuk veiligheid) de belangrijkste beleidslijnen vanuit V&amp;W met betrekking tot recreatievaart aangeven en ook verwijzen naar de PKB-kaart in de Nota Ruimte. Vanuit V&amp;W zijn er drie overkoepelende beleidsdoelen relevant voor recreatie(toer)vaart: • Bereikbaarheid: vaarwegen moeten voldoende geschikt zijn voor onbelemmerd en efficiënt vervoer met schepen. Het gaat hier met name om aanleg, beheer &amp; onderhoud en bediening op de vaarwegen. • Veilig: vaarwegen/schepen moeten veilig zijn en veilig worden gebruikt. Dit geldt zowel op de vaarwegen (transport) als er direct omheen (externe veiligheid en waterbeheer). • Duurzaam: vaarwegen zelf moeten ecologisch gezond zijn, evenals het gebruik ervan (Vogel- en Habitatrichtlijn, Kaderrichtlijn Water). Het basisplan doet geen inbreuk op bereikbaarheid, veiligheid en duurzaamheid van de scheepvaart, waaronder recreatievaart, en past daarmee prima in het bestaande beleid. </antwoord>
      <antwoord nummer="5">Er is geen overleg gevoerd met het Watersportberaad voorafgaand aan de vermindering van de betonning. Bij het vervaardigen van een basisplan dat de veiligheid moet waarborgen, is dat op zich niet noodzakelijk. Dat er in 2004 door bezuinigingen mogelijk minder recreatietonnen zouden worden uitgebracht op het Grevelingenmeer en Veerse Meer, is door Rijkswaterstaat op 7 november 2003 echter wel gemeld in de vergadering van de Raad van Bestuur van het Natuur- en Recreatieschap de Grevelingen. Op 8 april 2004, toen het basisplan gereed was, is er overleg gevoerd met vertegenwoordigers van de diverse belangenorganisaties en op 15 april 2004 met gebruikers van beide meren, om te komen tot het aanvullende plan. Dit gebruikersoverleg is herhaald op 3 juni 2004 en staat weer gepland op 23 september 2004. Met de (belangen)organisaties is opnieuw een overleg gepland op 7 oktober 2004. Hierbij zullen naar verwachting RECRON, ANWB, BOD, HISWA, KNWV, KNRM, Gebruikersraad Veerse Meer, Waterschap Zeeuwse Eilanden, Provincie Zeeland, Natuur- en Recreatieschap De Grevelingen en de KLPD zijn vertegenwoordigd. </antwoord>
      <antwoord nummer="6" voetnoot="1">Vermindering van betonning op het Veerse Meer heeft niet tot gevolg dat vaarweggebruikers in een «smaller vaarwater gedwongen worden <voetnoot nummer="1"/>». Op het Veerse Meer is er namelijk altijd weinig verschil geweest tussen beroeps- en recreatievaarwater. In andere woorden heeft men nog nooit veel kunnen afwijken van de officiële vaargeul zonder het risico te nemen vast te lopen op een zandbank. Daarnaast zou zowel op het Veerse Meer als op het Grevelingenmeer het samenvoegen van beroeps- en recreatievaart weinig tot geen gevolgen voor de veiligheid hebben. Beide meren vallen binnen de categorie «overige vaarwegen», waar de beroepsvaart marginaal aanwezig is. Dit aspect zou ik daarom niet eens problematisch achten als dat wel van toepassing zou zijn. </antwoord>
      <antwoord nummer="7">Deze ontwikkeling acht ik hier niet van toepassing, zie ook mijn antwoord op vraag 6. </antwoord>
      <antwoord nummer="8">Zie antwoorden op vragen 6 en 7. </antwoord>
      <antwoord nummer="9">Mij is bekend dat de toegevoegde waarde van de recreatievaartsector ongeveer gelijk is aan de toegevoegde waarde van de binnenvaartsector, maar de totale economische waarde van de binnenvaart is van een geheel andere orde. Mijn beleid doet niettemin recht aan de grote waarde van de recreatievaart. Dit blijkt onder andere uit het volgende: • de sluisbediening (bezetting) van bijvoorbeeld de Grevelingensluis bij Bruinisse, die voor tenminste 95% is afgestemd op de recreatievaart. • Daarnaast wordt bij de Grevelingensluis een extra brug en bypass aangebracht om zowel deze 95% aan recreatievaart te dienen alsmede het wegverkeer over de N59. • Een extra brug en bypass bij de Zandkreeksluis (Veerse Meer) is in 2002/2003 gerealiseerd. • Bij de Krammersluizen is in het verleden een speciale jachtensluis aangebracht om beroeps- van de recreatievaart uit veilgheidsoverwegingen te scheiden. </antwoord>
      <noten afkomstig="antwoord">
         <noot nummer="1" titel="in smaller vaarwater gedwongen worden">Ik neem aan dat met «in smaller vaarwater gedwongen worden» bedoeld wordt dat schepen minder vaargemak ervaren op het water buiten de officiële vaargeul doordat, behalve het markeren van gevaarlijke obstakels, waarin reeds voorzien wordt in het basisplan, de ongevaarlijke ondieptes buiten de officiële vaargeulen, zoals zandbanken, minder nadrukkelijk gemarkeerd worden in het basisplan. In het aanvullende plan zijn met name deze gebieden toch nog meegenomen. Strikt gezien is dit niet noodzakelijk, aangezien deze ondiepe gebieden ook op elke waterkaart weergegeven worden</noot>
      </noten>
   </antwoorden>
</kvr>
