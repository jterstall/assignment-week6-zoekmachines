<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Binnenlandse Zaken en Koninkrijkrelaties en van Justitie over het handhaven van de identificatieplicht. (Ingezonden 19 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25842
</item>
         <item attribuut="Inhoud">Vragen naar aanleiding van bericht (Volkskrant, 12 mei 2006) dat in een aantal arrondissementen een groot deel van de boetes die worden uitgeschreven wegens het niet hebben van een legitimatiebewijs op verkeerde gronden is uitgeschreven of te vaag is.</item>
         <item attribuut="Rubriek">Criminaliteit en openbare orde (Persoonsregistratie en identificatie) Strafrecht en strafprocesrecht (Straffen)</item>
         <item attribuut="Trefwoorden">Geldboetes Persoonsregistratie</item>
         <item attribuut="Vindplaats">Kamervragen met antwoord 2005-2006, nr. 1678, Tweede Kamer</item>
         <item attribuut="Vraagnr_bij_indiening">2050613660</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-06-19</item>
         <item attribuut="Datum_indiening">2006-05-19</item>
         <item attribuut="Document-id">KVR25842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3581" allpagenumbers="3581 3582" vetnummer="2050613660" code="0506tkkvr1678" lopendefooter="Tweede Kamer, vergaderjaar 2005–2006, Aanhangsel" filenaam="KVR25842" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1678" onderwerp="" indiendatum="2006-05-19">
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijkrelaties en van Justitie</vraagt-aan>
      </vraagdata>
      <antwoorddata antwoorddatum="2006-06-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u bevestigen dat in een aantal arrondissementen een groot deel van de boetes die zijn uitgeschreven voor het niet hebben van een legitimatiebewijs, op verkeerde grond is uitgeschreven of te vaag is? <voetnoot nummer="1"/>
      </vraag>
      <vraag nummer="2">Welke richtlijnen bestaan hiervoor? Waarom worden deze niet nageleefd? </vraag>
      <vraag nummer="3">Deelt u de mening dat richtlijnen wanneer wel en niet gevraagd kan worden naar een identiteitsbewijs door de politie moeten worden verduidelijkt? </vraag>
      <vraag nummer="4">Deelt u de mening dat iemand die een overtreding begaat niet ook een boete moet krijgen voor het niet hebben van een identiteitsbewijs? </vraag>
      <vraag nummer="5">Deelt u de mening dat de politie duidelijke aanwijzingen moet krijgen over het begrip «meewerken» met de vaststelling van de identiteit zodat identificatie met andere dan de officiële identiteitsbewijzen mogelijk wordt? </vraag>
      <noten afkomstig="vraag">
         <noot nummer="1" datum="2006-05-12" bron="de Volkskrant">de Volkskrant, 12 mei 2006</noot>
      </noten>
   </vragen>
   <antwoorden aantal="2">
      <antwoord nummer="1">Op dit moment kan ik dat niet bevestigen noch ontkennen. Door het Openbaar Ministerie zal in samenwerking met het ministerie van BZK een inventarisatie worden uitgevoerd naar onder meer de uitvoering van de wet en de uniformiteit van de toepassing in de praktijk. Met de inventarisatie zal spoedig een aanvang worden gemaakt en deze zal eind van het jaar gereed zijn. Overigens moet deze inventarisatie niet verward worden met de brede evaluatie door het Ministerie van Justitie die zal plaatsvinden drie jaar na inwerkingtreding van de Wet op de uitgebreide identificatieplicht, waarbij de Wet op de uitgebreide identificatieplicht als zodanig geëvalueerd zal worden. </antwoord>
      <antwoord nummer="2 t/m 5">In antwoord op de vragen 2 tot en met 5 dient vooropgesteld te worden dat juist omdat de wetgever gekozen heeft voor een nagenoeg algemene identificatieplicht, die in tal van situaties geldt, het voor het Openbaar Ministerie en de politie niet goed mogelijk is om met grote precisie op voorhand af te bakenen wanneer de wettelijke bevoegdheden dienen te worden toegepast. Een strikte inkadering van het werkingsgebied van de bevoegdheid in een beleidsregel zou de met het wetsvoorstel beoogde flexibiliteit teniet doen. Gelijktijdig met de inwerkingtreding van de Wet op de uitgebreide identificatieplicht is evenwel de Aanwijzing uitbreiding identificatieplicht van het College van procureurs-generaal in werking getreden. In deze aanwijzing is een toelichting gegeven op de bevoegdheid tot het ter inzage vorderen van een identiteitsbewijs. Er worden situaties geschetst waarin een identiteitscontrole aangewezen kan zijn en situaties waarin dit nu juist niet het geval is. Ook is een passage gewijd aan de strafvorderlijke dwangmiddelen om de identiteit te achterhalen. Door het niet ter inzage kunnen tonen van een geldig identiteitsbewijs afzonderlijk strafbaar stellen, is bewust de mogelijkheid geopend om als zodanig te verbaliseren in relatie tot een ander feit. De omstandigheid dat met de inwerkingtreding van de Wet op de uitgebreide identificatieplicht de politie haar bevoegdheid om inzage te vorderen in het identiteitsbewijs veelvuldig heeft aangewend in situaties waarin iemand toch al verdacht werd van een strafbaar feit, is voor het College aanleiding geweest om een aanvullende beleidsbrief op te stellen. Uitgangspunt bij het opstellen van de Wet op de uitgebreide identificatieplicht was de rechtshandhaving te vergemakkelijken. Dat betekent enerzijds dat de politie kan verbaliseren, wanneer iemand zich desgevraagd niet identificeert. Anderzijds heeft de politie ruimte om niet te verbaliseren en/of dwangmiddelen toe te passen wanneer de identiteit van de betrokkene anderszins voldoende aannemelijk is geworden. Overigens is hetgeen verstaan moet worden onder «meewerken» voor de politie niet nieuw. Ter illustratie wil ik u wijzen op het geval waarin een bestuurder van een motorrijtuig gevraagd wordt om zijn rijbewijs te tonen. Indien hij zijn rijbewijs niet bij zich heeft dan is er sprake van een strafbaar feit ingevolge het bepaalde in artikel 160 juncto 177 van de Wegenverkeerswet ’94. De politie had in de geschetste situatie reeds de mogelijkheid om de bestuurder de gelegenheid te geven zijn rijbewijs aan het politiebureau te komen tonen. </antwoord>
      <noten afkomstig="antwoord"/>
   </antwoorden>
</kvr>
