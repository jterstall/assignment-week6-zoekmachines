<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over fraude bij het Amsterdamse Gemeentevervoerbedrijf. (Ingezonden 4 augustus 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7713
</item>
         <item attribuut="Rubriek">Criminaliteit en openbare orde (Fraude) Verkeer, vervoer en waterstaat (Openbaar vervoer)</item>
         <item attribuut="Trefwoorden">Fraude Openbaar vervoer</item>
         <item attribuut="Vindplaats">Kamervragen met antwoord 1997-1998, nr. 1706, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-08-27</item>
         <item attribuut="Datum_indiening">1998-08-04</item>
         <item attribuut="Document-id">KVR7713</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3505" allpagenumbers="3505" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7713" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1706" onderwerp="" indiendatum="1998-08-4">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de Amsterdamse politie het onderzoek staakt naar grootscheepse fraude bij het Amsterdamse Gemeentevervoerbedrijf, omdat het te veel gaat kosten? <voetnoot nummer="1"/>
      </vraag>
      <vraag nummer="2">Kunt u aangeven wat de kosten van dit onderzoek zijn? Vindt u deze kosten te hoog voor verder onderzoek? </vraag>
      <vraag nummer="3">Bent u van mening dat hier de integriteit van de overheid een grote rol speelt? Zo ja, vindt u de overheid nog wel geloofwaardig als onderzoek naar fraude afhankelijk wordt van een kosten-batenanalyse? </vraag>
      <vraag nummer="4">Wat vindt u van de uitspraak van politiewoordvoerder Wilting dat het niet de moeite waard is om meer politiemensen in te zetten bij onderzoek naar de ambtelijke integriteit? </vraag>
      <vraag nummer="5">Wat gebeurt er met het lopende onderzoek? </vraag>
      <noten afkomstig="vraag">
         <noot nummer="1" datum="1998-07-29" bron="Zie Trouw">Zie Trouw, 29 juli 1998</noot>
      </noten>
   </vragen>
   <antwoorden aantal="2">
      <antwoord nummer="1, 2 en 5">Het krantenbericht in Trouw van 29 juli jl. geeft een onjuiste weergave van de feiten. Er is geen sprake van dat het onderzoek naar fraude en corruptie bij het GVB in Amsterdam is gestaakt omdat het te veel zou kosten. Het GVB-onderzoek is gestart in augustus 1996, naar aanleiding van een aangifte van het GVB. Sindsdien is er intensief aan deze zaak gewerkt door een onderzoeksteam, bestaande uit 16 opsporingsambtenaren, dat zich speciaal richt op de ambtelijke integriteit. Inmiddels zijn deze onderzoeken nagenoeg afgerond. De GVB-ambtenaren tegen wie in de loop van het onderzoek aanwijzingen van fraude of corruptie ontstonden, zijn uitgebreid onderwerp van onderzoek geweest. In het kader van dit onderzoek zijn ruim 30 verdachten en ruim 40 getuigen gehoord. Het gerechtelijk vooronderzoek tegen 13 verdachten loopt op dit moment nog. De hoofdverdachten zijn reeds voorgeleid geweest. Hun voorlopige hechtenis is door de rechtbank geschorst. Door de rechter-commissaris zijn op verzoek van de verdediging reeds een aantal getuigen gehoord. Tijdens het onderzoek stuitte het team ook op een mogelijke betrokkenheid van anderen dan frauderende ambtenaren. Het verder onderzoeken van die «vertakkingen» behoort niet tot het primaire taakveld van dit onderzoeksteam, dat zich immers speciaal op de ambtelijke integriteit richt. In overleg met de behandelend officier van justitie is daarom besloten dat het onderzoeksteam het onderzoek op dit punt niet verder zou voortzetten, waarmee de onderzoekscapaciteit van het team volledig beschikbaar zou blijven voor zijn primaire taak. Wel zijn de voorlopige uitkomsten van het onderzoek met betrekking tot genoemde «vertakkingen» in verband met de fiscale aspecten inmiddels aan de FIOD overgedragen. </antwoord>
      <antwoord nummer="3 en 4">Juist omdat integriteit van de overheid van zeer groot belang is, is indertijd een speciaal onderzoeksteam ingesteld, dat zich speciaal richt op ambtelijke integriteit. Dat staat los van het gegeven dat in zijn algemeenheid steeds een afweging gemaakt wordt hoe de beschikbare opsporingscapaciteit het meest effectief ingezet kan worden. De uitspraken van politiewoordvoerder Wilting moeten ook in dat licht worden bezien. </antwoord>
      <noten afkomstig="antwoord"/>
   </antwoorden>
</kvr>
