<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Zijlstra en Van Beek (beiden VVD) aan de minister van Binnenlandse Zaken en Koninkrijksrelaties over het burgemeestersreferendum in Utrecht. (Ingezonden 22 januari 2008);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30917
</item>
         <item attribuut="Inhoud">In het boek 'De slag om de Domstad' van de heer Pans, stelt hij dat de burgemeester van Utrecht op 27 september 2007 tijdens het Raadsdebat ten onrechte heeft beweerd dat het burgemeestersreferendum in Utrecht niet meer stopgezet kon worden. De burgemeester zou zich baseren op uitspraken van de minister. Het lijkt er echter op dat de minister bij deze uitspraken uitgaat van een interpretatie van de wet en zich niet baseerd op een juridische feitelijkheid.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Kiesrecht)</item>
         <item attribuut="Trefwoorden">Burgemeesters; vacatures Inspraak</item>
         <item attribuut="Vindplaats">Kamervragen met antwoord 2007-2008, nr. 1361, Tweede Kamer</item>
         <item attribuut="Vraagnr_bij_indiening">2070809130</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Zijlstra Van Beek</persoon>
         </item>
         <item attribuut="Datum_reaktie">2008-02-14</item>
         <item attribuut="Datum_indiening">2008-01-22</item>
         <item attribuut="Document-id">KVR30917</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2915" allpagenumbers="2915 2916" vetnummer="2070809130" code="0708tkkvr1361" lopendefooter="Tweede Kamer, vergaderjaar 2007–2008, Aanhangsel" filenaam="KVR30917" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1361" onderwerp="" indiendatum="2008-01-22">
         <vrager partij="VVD" oorsprong="parlement">Zijlstra Van Beek</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-02-14">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het boek «De slag om de Domstad» geschreven door de heer Pans, waarin hij stelt dat de burgemeester van Utrecht op 27 september 2007 tijdens het Raadsdebat ten onrechte heeft beweerd dat het burgemeestersreferendum in Utrecht niet meer stopgezet kon worden? <voetnoot nummer="1"/>
      </vraag>
      <vraag nummer="2">Is het u bekend dat de burgemeester van Utrecht tijdens dit raadsdebat aangaf zich hierbij te baseren op informatie die zij van u heeft gekregen? </vraag>
      <vraag nummer="3">Bent u zich ervan bewust dat de uitspraak van de burgemeester van Utrecht dat volgens u het burgemeestersreferendum niet kon worden stopgezet, mede bepalend was voor de uitkomst van het debat en er voor heeft gezorgd dat het referendum doorgang kon vinden ondanks het ontbrekende draagvlak? </vraag>
      <vraag nummer="4">Op welke juridische bronnen baseert u uw mening dat het referendum niet kon worden stopgezet? Op welke wijze hebt u intern en extern juridisch advies ingewonnen? </vraag>
      <vraag nummer="5">Is het waar dat u hebt aangegeven dat het niet nodig is dat de wet «met zoveel woorden zegt» dat het referendum kan worden stopgezet? Zo ja, erkent u daarmee dat de wet hierover geen directe uitspraak doet? Zo neen, wat bedoelt u dan met de opmerking «met zoveel woorden»? Deelt u de mening dat – door het ontbreken van een passage in de wet over stopzetten van de referendumprocedure – uw oordeel een kwestie van interpretatie van de wet is en dus geen juridische feitelijkheid? Zo neen, waarom niet en op welke juridische feitelijkheid hebt u zich dan gebaseerd? </vraag>
      <vraag nummer="6">Klopt het dat u hebt aangegeven dat het referendum niet kon worden stopgezet omdat sollicitanten en mensen die juist niet gesolliciteerd hebben, erop moeten kunnen vertrouwen dat een referendum daadwerkelijk plaatsvindt als voor een referendumprocedure gekozen is en dat dit voortvloeit uit het wettelijk stelsel? Zo ja, kunt u deze uitspraak nader verklaren? In welke wetsartikelen staat deze zekerheid voor sollicitanten en niet sollicitanten verwoord? Hoe komt u tot het oordeel dat het belang van niet-sollicitanten geschaad wordt, aangezien zij bij stopzetting van de referendumprocedure weer alle kans hebben tot solliciteren? </vraag>
      <vraag nummer="7">Deelt u de mening dat het instrument van het burgemeestersreferendum zo spoedig mogelijk dient te worden afgeschaft? </vraag>
      <noten afkomstig="vraag">
         <noot nummer="1">De slag om de Domstad, blz. 80, 81 en 102</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De vooronderstelling in deze vraag dat de mededelingen van de burgemeester medebepalend waren voor de uitkomsten van het debat, laat zich moeilijk bevestigen. Er lag een voorstel, ingediend door de fracties van VVD en Leefbaar Utrecht, om het besluit tot het houden van een burgemeestersreferendum te herroepen. Afgaand op het daarover gevoerde debat blijkt dat hier in de raad geen meerderheid voor was. De hier bedoelde mededelingen deed de burgemeester pas aan het eind van de vergadering, nadat dit debat al was gevoerd. </antwoord>
      <antwoord nummer="4">Ik baseer mijn oordeel op het samenstel van wettelijke bepalingen. Er bestond geen aanleiding voor het inwinnen van extern juridisch advies. </antwoord>
      <antwoord nummer="5">In mijn brief van 29 oktober 2007 aan de fracties van VVD en Leefbaar Utrecht heb ik daarover het volgende geschreven: «Dat de referendumprocedure niet kan worden stopgezet, vloeit dus voort uit het wettelijk stelsel. Daarvoor is niet nodig dat de wet dit ook met zoveel woorden zegt. De wet verplicht ertoe de voorgeschreven procedure te volgen. Als de gemeenteraad besluit een referendum te houden, maakt het referendum deel uit van de wettelijke procedure.» Het gaat hier om een juiste toepassing van het samenstel van wettelijke bepalingen met betrekking tot de benoemingsprocedure. In algemene zin kan gesteld worden dat regels niet tijdens een lopende procedure veranderd mogen worden. Dat geldt ook hier. </antwoord>
      <antwoord nummer="6">In voornoemde brief heb ik hierover het volgende geschreven: «Voorts kan worden gewezen op het belang van degenen die bewust niet solliciteerden juist omdat voor een referendum is gekozen. Ook zij hebben recht op zekerheid, namelijk dat het referendum, als daartoe eenmaal besloten is, gewoon doorgaat.» De omstandigheid dat een raadplegend referendum deel uitmaakt van de procedure zal er toe leiden dat sommigen juist wel, anderen juist niet solliciteren. Het geeft dan geen pas tijdens de procedure de regels te veranderen: dat zou bestuurlijk onzorgvuldig zijn geweest. Voornoemde opmerking moet echter niet worden uitgelegd dat hieraan rechten kunnen worden ontleend, maar heeft betrekking op een fatsoenlijk verloop van de procedure. </antwoord>
      <antwoord nummer="7">Na afloop van het burgemeestersreferendum in Eindhoven heb ik verklaard dat ik voornemens ben de afschaffing van het burgemeestersreferendum te bevorderen. Het daartoe strekkende voorstel tot wijziging van de Gemeentewet wordt thans voorbereid. </antwoord>
      <noten afkomstig="antwoord"/>
   </antwoorden>
</kvr>
