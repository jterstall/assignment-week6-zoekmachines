<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma, Van Dam en Arib (allen PvdA) aan de ministers van Economische Zaken en van Volksgezondheid, Welzijn en Sport over het Topinstituut Pharma. (Ingezonden 17 februari 2006); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25177
</item>
         <item attribuut="Inhoud">Vragen naar aanleiding van de brief van de minister van Economische Zaken, 14 februari 2006 (Kamerstuk 30300 XVI, nr. 122) waarin staat dat het Topinstituut Pharma (TIPharma) in de laatste fase voor oprichting verkeert. Klopt het dat het instituut in feite al operationeel is en de eerste ronde projectsubsidies al is uitgevoerd?</item>
         <item attribuut="Rubriek">Gezondheidszorg (Geneesmiddelen) Wetenschap en technologie (Onderzoeksinstituten) Wetenschap en technologie (Toegepast onderzoek)</item>
         <item attribuut="Trefwoorden">Geneesmiddelen Onderzoeksinstituten Toegepast onderzoek</item>
         <item attribuut="Vindplaats">Kamervragen met antwoord 2005-2006, nr. 1106, Tweede Kamer</item>
         <item attribuut="Vraagnr_bij_indiening">2050608290</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Van Dam</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2006-03-17</item>
         <item attribuut="Datum_indiening">2006-02-17</item>
         <item attribuut="Document-id">KVR25177</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2349" allpagenumbers="2349 2350 2351" vetnummer="2050608290" code="0506tkkvr1106" lopendefooter="Tweede Kamer, vergaderjaar 2005–2006, Aanhangsel" filenaam="KVR25177" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1106" onderwerp="" indiendatum="2006-02-17">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Arib</vrager>
         <vraagt-aan>de ministers van Economische Zaken en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-03-17">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="17">
      <vraag nummer="1">Is het waar dat het technologische Topinstituut Pharma (TIPharma), ook al is het in de laatste fase voor de oprichting, zoals de minister van Economische Zaken in zijn brief van 14 februari aan de Kamer schrijft, al operationeel is en dat de toekenning van de eerste ronde projectsubsidies reeds is uitgevoerd? </vraag>
      <vraag nummer="2">Kunt u aangeven welke in Nederland gevestigde bedrijven in TIPharma deelnemen? Nemen ook in andere landen gevestigde ondernemingen deel? </vraag>
      <vraag nummer="3">Hebt u kennis genomen van het voornemen van AKZO-Nobel om de farmaceutische divisie te verzelfstandigen? Hoe schat u de kans in dat een verzelfstandigde farmaceutische onderneming (Organon of een andere naam) langer dan één à twee jaar als zelfstandige onderneming aan de Nederlandse beurs genoteerd zal zijn? </vraag>
      <vraag nummer="4">Wat zijn de gevolgen voor het draagvlak voor het TIPharma indien een dergelijke verzelfstandigde farmaceutische onderneming zou worden overgenomen door een buitenlands bedrijf? </vraag>
      <vraag nummer="5">Welke rol speelt het Nederlands Vaccin Instituut in TIPharma? </vraag>
      <vraag nummer="6">In welke financiële verhouding dragen industrie, wetenschap en overheid bij in TIPharma? Hoe verhoudt zich dat tot de aanvankelijk beoogde verdeling? </vraag>
      <vraag nummer="7">Welke criteria zijn gehanteerd voor de toekenning van de projecten? Zijn die criteria vanaf het begin voor alle geïnteresseerden duidelijk geweest? Of zijn de criteria in de loop van de aanvraagprocedure regelmatig veranderd? </vraag>
      <vraag nummer="8">Is het waar dat de gewenste industriële betrokkenheid en invloed op de inhoud van de projecten veronderstelt dat het belang van de industriële partner in het project een belangrijk toekenningcriterium zou zijn? </vraag>
      <vraag nummer="9">Is bij de toekenning van projecten gekeken naar de «track-records» van de aanvragende onderzoeksgroepen in het aangaan van publiek-private samenwerkingsprojecten, participatie in derde geldstroomprojecten, succesvolle marktintroducties en royalties voor uitgelicenseerde technologie? Heeft de omvang van bestaande derde geldstroomprojecten bij de academische partners een rol gespeeld bij de selectie van de te financieren kansrijke projecten? </vraag>
      <vraag nummer="10">Op welke wijze is door TIPharma invulling gegeven aan de wens van startende ondernemingen in de medische life sciences om in projecten te participeren? Zijn door TIPharma middelen geoormerkt voor de financiering van de meest kapitaalintensieve fases van een life sciences R&amp;D-traject? Op welke wijze wordt hierin samengewerkt met technopartners om de deelname van technostarters in de medische life sciences te verwezenlijken? </vraag>
      <vraag nummer="11">Op welke wijze is gezorgd voor transparantie in de beoordeling en toekenning van de projecten? Op welke wijze is gegarandeerd dat bij de toewijzing van projecten sprake is van onafhankelijkheid bij de beoordeling? </vraag>
      <vraag nummer="12">Is het waar dat in de toekenning van projecten de wetenschappelijke kwaliteit drie keer zo zwaar is gewogen als de kans op valorisatie? Hoe verhoudt zich dat tot de algemeen aanvaarde opvatting dat juist daar, dus in de valorisatie van wetenschappelijke kennis, kansen voor verbetering van de Nederlandse economie onbenut blijven? </vraag>
      <vraag nummer="13">Kunt u aangeven hoe de verdeling van de toegekende middelen zich verhoudt tot de samenstelling van de selectiecommissie? Hebben in de selectieprocedure deelnemende organisaties een meer dan evenredig aandeel in de toegekende projecten toegewezen gekregen? </vraag>
      <vraag nummer="14">In welke mate participeren farmaceutische ondernemingen in de thans goedgekeurde projecten? Wat is daarin het aandeel van in Nederland gevestigde ondernemingen respectievelijk van buitenlandse ondernemingen? </vraag>
      <vraag nummer="15">Welk deel van de goedgekeurde projecten wordt daadwerkelijk in Nederland uitgevoerd? Op welke wijze wordt gegarandeerd dat de opbrengst van de projecten neerslaat in intellectueel eigendom en nieuwe producten van in Nederland gevestigde ondernemingen en instellingen? </vraag>
      <vraag nummer="16">Welke kwantitatieve doelstelling ten aanzien van intellectueel eigendom, nieuwe producten, marktintroducties etc. heeft TIPharma? Welk percentage «weglekeffect» van financiële middelen en opbrengsten zoals intellectueel eigendom etc., naar buitenlandse ondernemingen is maximaal aanvaardbaar? </vraag>
      <vraag nummer="17">Hoe hangt het initiatief van TIPharma samen met het Actieplan Life Sciences? Op welke wijze zal de Kamer over de voortgang en de resultaten van TIPharma worden geïnformeerd? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Het TI Pharma verkeert in de laatste fase van oprichting. Dat betekent dat het instituut er hard aan werkt om volledig operationeel te worden. In de brief van de minister van Economische Zaken van 14 februari 2006 staat vermeld dat de eerste call voor projectvoorstellen afgesloten is. Dit houdt in dat de termijn gesloten is waarbinnen de eerste projectvoorstellen bij de kwartiermakers van de op te richten stichting TI Pharma konden worden ingediend. Op basis van de inzendingen is een aantal voorstellen geselecteerd om onderhandelingen met de desbetreffende indieners te starten. Voor deze selectie zijn twee rondes gehouden: een eerste ronde waar op procedurele gronden projecten werden doorgelaten en een tweede ronde waarin inhoudelijk naar de projecten gekeken is. Op dit moment zijn er nog geen voorstellen goedgekeurd en is er nog geen subsidie toegekend. Ik vind dat dat ook niet kan voordat het Instituut formeel is opgericht en dus ook de voorhangprocedure bij het parlement is doorlopen. Daarnaast hecht ik er zeer aan dat er door onafhankelijke deskundigen uit het in oprichting zijnde International Scientific Review Committee een oordeel is uitgesproken over de koers die het Top Instituut met de eerste lichting projecten inslaat. </antwoord>
      <antwoord nummer="2" voetnoot="1">Er doen op dit moment 22 bedrijven mee, te weten Agendia, Altana, AM Pharma, BioMade, Cardialysis, Crucell, Fuji Photo Film, Globus-EI, GlaxoSmithKline (GSK), IQCorporation, ISA, Johnson &amp; Johnson (J&amp;J), Kiadis, Medtronic, Nobilon, Numico, OctoPlus, Organon, Pepscan Systems, Pharma-Bio Research, Pharming en Solvay. Deze bedrijven staan ook op de website www.tipharma.nl vermeld. Op GSK en J&amp;J na, zijn dit allemaal Nederlandse bedrijven of hebben deze bedrijven research en development (R&amp;D) activiteiten in Nederland. GSK en J&amp;J besteden overigens wel een forse hoeveelheid klinische R&amp;D uit in Nederland, net als andere buitenlandse bedrijven. Het is onder andere de missie van het TI Pharma om het klinische en pre-klinische onderzoek dat buitenlandse bedrijven in Nederland (laten) verrichten uit te breiden. Zie voor meer informatie het bijgaande overzicht van de deelnemende bedrijven. <voetnoot nummer="1"/>
      </antwoord>
      <antwoord nummer="3 en 4">Ja, ik heb kennis genomen van het voornemen van AKZO-Nobel om de farmaceutische divisie te verzelfstandigen. De vraag of een verzelfstandigde farmaceutische onderneming (Organon of een andere naam) langer dan één à twee jaar als zelfstandige onderneming aan de Nederlandse beurs genoteerd zal zijn kan ik niet beantwoorden. Die overweging behoort tot de verantwoordelijkheid van het betreffende bedrijf zelf. Voor het draagvlak onder het TI Pharma is het noodzakelijk dat de research- en developmentactiviteiten, die onder het programma vallen, in Nederland worden verricht in een samenwerkingsverband tussen bedrijven, kennisinstellingen, en instellingen van gezondheidszorg. Of de betrokken bedrijven wel of niet als zelfstandige onderneming aan de Nederlandse beurs genoteerd zijn, is in dit verband niet van belang. Overigens kan in dit verband worden opgemerkt dat de vooraf opgelegde beperking van deelname van partners in TI Pharma tot € 3 mln. enerzijds voorkomt dat een partner een dominante positie zou kunnen verwerven, anderzijds waarborgt dat het wegvallen van een partner het bestaansrecht van TI Pharma niet in gevaar brengt. Uit mijn antwoord op vraag 2 blijkt dat ook buitenlandse bedrijven actief deelnemen in TI Pharma. Ik ben van mening dat dit bijdraagt aan het draagvlak voor het TI Pharma. Dit draagvlak is duidelijk zeer breed gezien het grote aantal partners met een ondertekende Letter of Intent (22 bedrijven en 12 instellingen vanuit de kennisinfrastructuur). </antwoord>
      <antwoord nummer="5">Het Nederlands Vaccin Instituut (NVI) is partner van het TI Pharma. Het Nederlands Vaccin Instituut participeert in het TI Pharma als bedrijf. Hoewel het NVI ook een kennisinstituut is, is hiervoor gekozen om de in het NVI aanwezige kennis en ervaring maximaal te kunnen inzetten voor valorisatie. </antwoord>
      <antwoord nummer="6">De verhouding van industriële, academische inbreng en overheid is 1:1:2, zoals ook werd meegedeeld in de brief van de minister van VWS, mede namens de ministers van EZ en van OCW van 8 november 2005. Dit is hetzelfde als beoogd in het businessplan. Dit zal gebeuren op basis van de subsidieregeling inzake het verstrekken van subsidies voor strategisch onderzoek (regeling TTI) van de minister van VWS, zoals binnenkort te publiceren in de Staatscourant, en de Subsidieregeling IOP/TTI-module van de experimentele Kaderregeling subsidies innovatieprojecten van de minister van Economische Zaken (Staatscourant 14 november 2005, nr. 221/pagina 11). </antwoord>
      <antwoord nummer="7">In het antwoord op vraag 1 gaf ik reeds aan dat er nog geen sprake is van toekenning van projecten. Wel zijn de voorbereidingen gestart. Ik zal bij de toetsing van het programma van het Top Instituut Pharma bezien of op voldoende eenduidige en transparante wijze is gecommuniceerd met indieners van projectvoorstellen over criteria die worden gehanteerd bij de toekenning van projecten. Ik stel ook de eis dat de onderzoeksprioriteiten die naar voren zijn gekomen in het rapport «Priority Medicines for Europe and the World» alsmede voldoende aandacht voor translationeel onderzoek leidend moeten zijn voor de toekenningen van projecten onder het programma van het topinstituut, maar over individuele toekenningen of niet-toekenningen wil ik geen oordelen uitspreken. Voor mijn overall-oordeel zal ik mij baseren op de bevindingen van het International Scientific Review Committee. Bij de subsidieaanvraag door het TI Pharma verwacht ik in het bijzonder een transparante en beredeneerde toetsing of en hoe de aangegeven kaders van met name Priority Medicines zijn aangehouden. </antwoord>
      <antwoord nummer="8">Het TI Pharma is een samenwerkingsverband dat voornemens is een leidende positie op te bouwen in onderzoek en onderwijs in die gebieden die van essentieel belang zijn voor de concurrentiekracht van de Nederlandse farmaceutische sector. Het Instituut wil tevens bijdragen aan het welzijn van de samenleving, door het onderzoek specifiek te richten op ontwikkeling van medicijnen tegen ziektes met hoge maatschappelijke relevantie. Het Instituut zal zich bovendien bezig houden met onderzoek dat gericht is op de efficiëntie van de ontwikkeling van geneesmiddelen, teneinde de «cost- &amp; time-to-patient» te verlagen, hetgeen een groot maatschappelijk belang vertegenwoordigt. Het is juist de bedoeling dat het gezamenlijke belang van industriële en academische partners een meerwaarde is van het instituut, zoals ook bedoeld in criteria uit de IOP/TTI-regeling. Deze samenwerking moet ook tot uiting komen in de projectvoorstellen die bij het TI Pharma ingediend worden. </antwoord>
      <antwoord nummer="9 t/m 15">Met verwijzing naar mijn antwoord op vraag 1 kan ik de vragen 9 t/m 15 niet beantwoorden. Er zijn nog geen projecten toegekend of goedgekeurd. Ik heb er veel waardering voor dat de initiatiefnemers van het TI Pharma voortvarendheid aan de dag hebben gelegd bij het voorbereiden van een snelle start van het Instituut en ik heb dat ook gefaciliteerd. Ik vind echter niet dat deze voortvarendheid ten koste moet gaan van transparantie met betrekking tot de criteria voor en wijze van beoordeling van mogelijk onder het programma vallende projecten. In het overleg dat tot nu toe is gevoerd tussen de initiatiefnemers en de ministers van VWS, EZ en OCW is dan ook veel aandacht besteed aan de noodzaak van het creëren van de vereiste transparantie. Ik vertrouw erop dat die zal zijn gerealiseerd voordat er sprake is van toekenning van projecten. Wat betreft het onderdeel van vraag 15 dat betrekking heeft op de regeling inzake intellectuele eigendom wijs ik erop dat één van de voorwaarden is, die de overheid conform de IOP-TTI regeling heeft verbonden aan het Top Instituut, dat er een regeling Intellectuele eigendom is, die door mij is goedgekeurd. Ik verwacht die regeling binnenkort voor goedkeuring te ontvangen. </antwoord>
      <antwoord nummer="16">Aan de hand van de criteria voor beoordeling van TTI’s (zie ook Top Instituut Pharma businessplan dat u is toegezonden) zullen doelstellingen worden geformuleerd door het TI Pharma. In het businessplan stonden reeds doelstellingen met betrekking tot te genereren intellectual property, publicaties, en technologie, zij het op geaggregeerd niveau. Op dit moment zijn deze doelstellingen nog niet concreet op projectniveau gekwantificeerd. Wat betreft het «weglekeffect» verwijs ik u naar de brief van de minister van Economische Zaken (TK 2005–2006, 30300 XIII, nr. 66) over de evaluatie van de bestaande technologische topinstituten. Daarin schrijft de minister dat de mogelijkheid tot toetreding van buitenlandse partners (zowel bedrijven als kennisinstellingen) wordt geformaliseerd, in de nieuwe IOP-TTI regeling. In deze nieuwe regeling is niet gekozen voor een maximum-aandeel van buitenlandse kennisinstellingen cq. bedrijven. In de praktijk is het aandeel van buitenlandse partners niet groter dan 10% en wegen de voordelen zeker op tegen de nadelen. Gezien het grote aantal Nederlandse partners bij het TI Pharma verwacht ik dat de weglekeffecten minimaal zijn. </antwoord>
      <antwoord nummer="17">In de Life Sciences Monitor (TK 2005–2006, 27406, nr. 61) heeft de minister van Economische Zaken toegelicht dat het initiatief van TI Pharma goed past binnen de actielijn «versterken van de kennisbasis» van het Actieplan Life Sciences (TK 2003–2004, 27406, nr. 10). De minister van Economische Zaken geeft daarbij aan dat een excellente kennisbasis een belangrijke bijdrage levert aan de mogelijkheden om te kunnen innoveren op het gebied van de life sciences. Het TI Pharma speelt hierop in door een sterke basis te leggen voor een nieuw kenniscluster op het gebied van de medische life sciences. Ik stel mij voor de Kamer jaarlijks bij de begroting te informeren over de voortgang van het Top Instituut Pharma. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
