<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoek (PvdA) aan de minister van Volksgezondheid, Welzijn en Sport over woongroepen van maximaal 4 personen. (Ingezonden 21 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12025
</item>
         <item attribuut="Inhoud">Vragen naar aanleiding van artikel in De Volkskrant van 27 mei j.l. over het uitvoeren van een een rechterlijke uitspraak volgens welke patiënt Martijn van 't Loo in een kleine woongroep geplaatst moest worden.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Overig)</item>
         <item attribuut="Trefwoorden">Geestelijke gezondheidszorg</item>
         <item attribuut="Vindplaats">Kamervragen met antwoord 1999-2000, nr. 1566, Tweede Kamer</item>
         <item attribuut="Vraagnr_bij_indiening">2990012790</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Van der Hoek</persoon>
         </item>
         <item attribuut="Datum_reaktie">2000-07-12</item>
         <item attribuut="Datum_indiening">2000-06-21</item>
         <item attribuut="Document-id">KVR12025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3547" allpagenumbers="3547 3548" vetnummer="2990012790" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12025" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1566" onderwerp="" indiendatum="2000-06-21">
         <vrager partij="PvdA" oorsprong="parlement">Van der Hoek</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de situatie van Martijn van ’t Loo die naar het oordeel van de rechter (twee jaar geleden) in een kleine groep geplaatst moest worden? Is met die uitspraak door een gebrek aan de juiste behandelingsplaatsen nooit iets gedaan? Heeft hij nu het uitzicht op plaatsing in een nog te bouwen longstay-afdeling van de Altrechtgroep in Utrecht? <voetnoot nummer="1"/>
      </vraag>
      <vraag nummer="2">Bent u ervan op de hoogte dat niet alleen de rechter, maar ook de Regionale Indicatiecommissie beschermde woonvormen Midden-Westelijk Utrecht en behandelaars van deze cliënt hebben uitgesproken dat hij een prikkelarme omgeving behoeft, d.w.z. een woongroep van maximaal vier personen? </vraag>
      <vraag nummer="3">Kunt u aangeven hoeveel cliënten in Nederland uitsluitend in een dergelijke kleine woongroep kunnen functioneren? Zijn er locaties in Nederland die opvangmogelijkheden bieden voor deze doelgroep? Zo ja, om hoeveel locaties en plaatsen gaat het? Zo neen, wat is de reden dat de opvangmogelijkheden voor deze doelgroep er niet zijn? </vraag>
      <vraag nummer="4">Deelt u de opvatting dat bovengenoemde cliënt en – meer algemeen – deze doelgroep recht heeft op een passende opvang; d.w.z. een woongroep van maximaal 4 personen? Zo ja, welke maatregelen gaat u nemen? Zo neen, wat zijn uw argumenten om geen maatregelen te treffen? </vraag>
      <noten afkomstig="vraag">
         <noot nummer="1" datum="2000-05-27" bron="De Volkskrant">De Volkskrant, 27 mei 2000</noot>
      </noten>
   </vragen>
   <antwoorden aantal="3">
      <antwoord nummer="1">Ik ben op de hoogte van de situatie rond Martijn van ’t Loo. Met de uitspraak van de rechter dat Martijn in een kleine groep geplaatst moest worden is door betrokken instellingen het volgende gedaan. In afwachting van de indertijd tussen de instellingen overeengekomen overplaatsing naar de Altrechtgroep in Utrecht verblijft hij nog steeds in de Forensisch Psychiatrische Kliniek (FPK) in Drenthe. Hier krijgt hij, onder de in een FPK geldende omstandigheden, een uitstekende verzorging die zoveel mogelijk aan zijn noden is aangepast. Daarnaast is er in september 1999 door de Altrechtgroep een aanvraag in het kader van de Wet ziekenhuisvoorzieningen bij het ministerie van VWS ingediend voor uitbreiding met 8 plaatsen voor forensische patiënten met zeer intensieve langdurige zorg, vooruitlopend op een eventuele afgifte van een verklaring voor in totaal 24 plaatsen. Deze aanvraag is voor advies voorgelegd aan de adviesinstanties. Recentelijk heb ik het laatste advies binnengekregen. Op korte termijn kan er nu een beslissing genomen worden over de behoefte aan deze voorziening in Utrecht. Hoewel er met de bouw van een dergelijke voorziening nog wel enige tijd gemoeid zal zijn, zal Martijn te zijner tijd geplaatst kunnen worden in een voorziening met zeer intensieve langdurige zorg. </antwoord>
      <antwoord nummer="2">Neen, hiervan was ik niet op de hoogte. Het is niet gebruikelijk dat Regionale Indicatiecommissies of behandelaars het ministerie op de hoogte stellen van hun bevindingen. </antwoord>
      <antwoord nummer="3 en 4">Uit navraag bij de Inspectie voor de Gezondheidszorg blijkt dat er in ons land incidentele gevallen bekend zijn van cliënten die uitsluitend in een kleine woongroep kunnen functioneren. Precieze aantallen zijn echter niet te geven. Op dit moment zijn er in de geestelijke gezondheidszorg geen speciale opvangvoorzieningen voor deze doelgroep. Wel is er bij een rijks-TBS kliniek Veldzicht te Avereest een long-stay voorziening voor blijvend delict gevaarlijke TBS gestelden. Daarnaast zijn er door instellingen in de geestelijke gezondheidszorg zelf oplossingen gevonden voor incidentele gevallen. Ik ben van mening dat elke patiënt recht heeft op een zoveel mogelijk passende opvang. Dit uitgangspunt van zorg op maat brengt echter wel met zich mee dat deze maatzorg niet altijd direct voor handen is. De instellingen in de geestelijke gezondheidszorg zijn in eerste instantie zelf verantwoordelijk voor de aan hun zorg toevertrouwde patiënten. Dit betekent dat GGZ-instellingen hun werkwijze en infrastructuur zoveel mogelijk moeten aanpassen aan de noden van alle patiënten, ook degenen die – soms – gevaarlijk of storend en agressief gedrag vertonen. De instellingen hebben daarbij ook de mogelijkheid om patiënten te plaatsen in een Kliniek voor Intensieve Behandeling (KIB). In ons land zijn er drie KIB’s waar patiënten die onder meer ontwrichtend gedrag vertonen, kunnen worden opgenomen, zowel voor een korte periode (time-out) als ook voor langere perioden. Daarnaast bieden KIB’s consultatie aan GGZ-instellingen. Slechts voor een zeer beperkte groep waarvan gebleken is dat zij zodanig zorg- en begeleidingsintensief zijn dat zij niet in een reguliere GGZ-instelling opgenomen kunnen worden, en waarbij ook gebleken is dat de KIB’s geen adequate behandeling kunnen bieden, is een gespecialiseerde voorziening noodzakelijk. Ik ben voornemens voor deze groep een tweetal voorzieningen op zetten. Het betreft hier kleinschalige units (20 en 24 plaatsen) die zeer intensieve langdurige zorg bieden aan chronische psychiatrische patiënten met complexe psychiatrische problematiek. Het betreft hier patiënten die zowel op een strafrechtelijke als een civielrechterlijke titel (wet BOPZ) zijn opgenomen. Gezien het ziektebeeld en het daaruit voortvloeiende gedrag van Martijn ligt het in de rede dat hij na realisatie van deze units in aanmerking komt voor plaatsing. </antwoord>
      <noten afkomstig="antwoord"/>
   </antwoorden>
</kvr>
