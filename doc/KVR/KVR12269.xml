<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister en staatssecretaris van Sociale Zaken en Werkgelegenheid dhr. Hoogervorst over mogelijke uitbesteding van reÃ¯ntegratie arbeidsgehandicapten. (Ingezonden 16 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12269
</item>
         <item attribuut="Inhoud">Vragen over de aanbestedingsprocedures die uitvoeringsinstellingen gestart hebben voor de reÃ¯ntegratie van arbeidsgehandicapten.</item>
         <item attribuut="Rubriek">Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Sociale zekerheid (Bedrijfsverenigingen) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheid Gehandicapte werknemers Uitvoeringsinstellingen sociale verzekeringen WAO</item>
         <item attribuut="Vindplaats">Kamervragen met antwoord 1999-2000, nr. 1787, Tweede Kamer</item>
         <item attribuut="Vraagnr_bij_indiening">2990014580</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2000-09-11</item>
         <item attribuut="Datum_indiening">2000-08-16</item>
         <item attribuut="Document-id">KVR12269</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4013" allpagenumbers="4013 4014" vetnummer="2990014580" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12269" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1787" onderwerp="" indiendatum="2000-08-16">
         <vrager partij="CDA" oorsprong="parlement">Verburg</vrager>
         <vraagt-aan>de minister en staatssecretaris van Sociale Zaken en Werkgelegenheid dhr. Hoogervorst</vraagt-aan>
      </vraagdata>
      <antwoorddata antwoorddatum="2000-09-11">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Sociale Zaken en Werkgelegenheid, dhr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het waar dat uitvoeringsinstellingen aanbestedingsprocedures voor de reïntegratie van arbeidsongeschikten gestart hebben? </vraag>
      <vraag nummer="2">Op grond van welke criteria zullen de reïntegratie-opdrachten verstrekt worden? </vraag>
      <vraag nummer="3">Om hoeveel arbeidsgehandicapten gaat het? Hoeveel geld wordt per arbeidsgehandicapte ter beschikking gesteld? Zijn er op dit punt verschillen tussen de uvi’s? </vraag>
      <vraag nummer="4">Worden de reïntegratiebedrijven verplicht om minimaal 35% van de aangeboden arbeidsgehandicapten aan een baan te helpen? Hoe beoordeelt u dit percentage? Is dit niet laag? Hoe worden de prestaties gemeten van de reïntegratiebedrijven, met name als het gaat om de duurzaamheid van de plaatsing? </vraag>
      <vraag nummer="5">Is de reïntegratiemarkt voldoende transparant om op grote schaal aanbestedingsprocedures te starten? </vraag>
      <vraag nummer="6">Hoe wordt de kwaliteit van de reïntegratiebedrijven getoetst? Is er toezicht op deze bedrijven of een vorm van certificering? </vraag>
      <vraag nummer="7">Op welke wijze wordt de medewerking van de arbeidsgehandicapte getoetst met het oog op het sanctiebeleid? Wie is eindverantwoordelijk voor het gehele bemiddelingstraject? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, voor de aanbestedingen die in het jaar 2000 plaatsvinden geldt de nieuwe procedure zoals deze door het Lisv is vastgesteld. Reeds vanaf 1999 waren uitvoeringsinstellingen (uvi’s) niet langer verplicht om alle reïntegratietrajecten bij de arbeidsvoorzieningsorganisatie in te kopen. Om deze reden heeft het Lisv richtlijnen geformuleerd waarlangs de aanbesteding van reïntegratiecontracten dient te verlopen. Deze richtlijnen zijn neergelegd in Mededeling M 99.127, 20 december 1999. </antwoord>
      <antwoord nummer="2">Door het Landelijk instituut sociale verzekeringen wordt onderscheid gemaakt in criteria waaraan de instelling die meedingt naar de reïntegratie-opdracht dient te voldoen en criteria op basis waarvan een keuze wordt gemaakt voor een bepaald reïntegratiebedrijf. Door het Lisv worden aan de instellingen o.a. de volgende eisen gesteld: – De aanbieder dient te zijn ingeschreven bij de Kamer van Koophandel. – De aanbieder dient in staat te zijn om ten aanzien van de bij hem aanbestede opdracht ten minste 35% van de cliënten te plaatsen in een dienstverband. Het plaatsingspercentage wordt vastgesteld door het aantal cliënten dat is geplaatst te delen door het aantal cliënten waarvoor het arbeidsintegratieplan is geaccordeerd. Daarbij mag de periode van bemiddeling van de cliënt, om mee te tellen voor het vaststellen van het uiteindelijke behaalde plaatsingspercentage, maximaal een jaar duren, exclusief de arbeidstoeleidende fase. In deze fase wordt de cliënt, onder andere door het volgen van scholing en eventueel daaraan voorafgaande modules als assessment en beroepenoriëntatie, «bemiddelingsrijp» gemaakt. – Het reïntegratiebedrijf moet in staat zijn om een bepaalde set verantwoordingsinformatie te leveren. – De aanbieder dient een beschrijving te geven van de maatregelen die hij treft om kwaliteit te waarborgen waarvan in ieder geval een klachtenreglement, een privacyreglement en een bedrijfsplan onderdeel uitmaken. – De aanbieder dient het intakegesprek en de feitelijke bemiddeling tot en met de plaatsing van de cliënt op een dienstbetrekking in eigen beheer te realiseren. De keuze van een aanbieder vindt aan de hand van de volgende gunningscriteria plaats: 1. de prijs 2. plaatsingspercentage 3. de doorlooptijden 4. in het verleden behaalde resultaten 5. vakbekwaam personeel </antwoord>
      <antwoord nummer="3">Voor het jaar 2000 zijn reeds contracten afgesloten, waardoor naar verwachting 52 135 arbeidsgehandicapten een reïntegratietraject krijgen aangeboden (Juninota financiële ontwikkeling Lisvfondsen 2000–2001). Het Lisv heeft voor 2000 een bedrag van f 273 000 000,– inclusief btw geraamd voor inkoop van bemiddeling van arbeidsgehandicapten exclusief de kosten voor instrumenten zoals scholing. De werkelijke uitgave per arbeidsgehandicapte kan variëren en is afhankelijk van de omvang van de activiteiten in het kader van het traject. Voor het jaar 2001 verwacht het Lisv dat voor circa 50 000 à 55 000 cliënten contracten worden aanbesteed. </antwoord>
      <antwoord nummer="4">De reïntegratiebedrijven zijn verplicht een plaatsingspercentage van 35% te realiseren. Dit is een minimumpercentage. In de offerte zal het definitief te realiseren percentage worden vastgelegd. Hoe hoog dit percentage uitvalt, is afhankelijk van de doelgroep. Tussen de verschillende doelgroepen kunnen grote verschillen bestaan in hun kans op de arbeidsmarkt. Bedacht dient evenwel te worden dat succesvolle reïntegratie niet alleen afhangt van de reïntegratiebedrijven of van de arbeidsgehandicapten in kwestie maar bijvoorbeeld ook van de bereidheid van werkgevers om arbeidsgehandicapten in dienst te nemen. Van een duurzame plaatsing is sprake wanneer een cliënt een contract voor de duur van minimaal 6 maanden is aangegaan en hij vervolgens tenminste 2 maanden werkzaam is gebleven. </antwoord>
      <antwoord nummer="5">Door de aanbestedingsprocedure van het Lisv zoals beschreven bij vraag 2 krijgen de uitvoeringsinstellingen een beeld van de aanbieders op de markt alsmede informatie over de diensten en producten die zij verstrekken en de prijzen die hiervoor in rekening worden gebracht. De aanbestedingsprocedure is dus een goed middel om te komen tot verdere transparantie op de markt. Overigens zal, ook in het kader van de SUWI-operatie, nader aandacht worden besteed aan het bevorderen van de transparantie van deze markt. </antwoord>
      <antwoord nummer="6">De reïntegratiemarkt is nog volop in beweging. Daarom wenste het Lisv bij het tot stand komen van de procedure niet op voorhand zoveel beperkingen in te bouwen dat dit door de markt als (te) belemmerend zou worden ervaren. Nu schrijft het Lisv als selectiecriteria onder andere voor dat bedrijven minimaal over een bedrijfsplan dienen te beschikken alsmede over een privacy- en een klachtenreglement. Daarnaast is er recent een branchevereniging opgericht (Borea), die zich onder andere tot doel stelt om kwaliteitseisen t.a.v. reïntegratieprocessen (en uiteindelijk ook natuurlijk voor reïntegratiebedrijven) te ontwikkelen. Wij zullen de ontwikkelingen op de reïntegratiemarkt nauwlettend in de gaten houden en indien nodig met aanvullende maatregelen komen. </antwoord>
      <antwoord nummer="7">De uitvoeringsinstelling is eindverantwoordelijk voor het resultaat van het reïntegratieproces. Of van de arbeidsgehandicapte medewerking kan worden gevergd ten aanzien van zijn bereidheid om te reïntegreren hangt met name af van de mate van arbeidsongeschiktheid. Is een arbeidsgehandicapte gedeeltelijk arbeidsongeschikt en ontvangt hij een werkloosheidsuitkering, dan betekent dit dat de betrokkene gehouden is op grond van de Werkloosheidswet passende arbeid te verkrijgen en te aanvaarden. Doet hij dit in onvoldoende mate, dan kan aan de uitkeringsgerechtigde een sanctie worden opgelegd. Aan een volledig arbeidsongeschikt verklaarde arbeidsgehandicapte kunnen voorschriften worden opgelegd tot behoud, herstel of bevordering van de arbeidsgeschiktheid. Hieronder kan worden begrepen de verplichting tot het meewerken aan een reïntegratietraject. In de praktijk wordt een dergelijke verplichting niet opgelegd. Indien hij zonder redelijke gronden weigert deel te nemen aan een voor hem gewenste opleiding of scholing of onvoldoende meewerkt aan het bereiken van een gunstig resultaat daarvan, dan wordt er bij de vaststelling van de mate van arbeidsongeschiktheid van uitgegaan dat die opleiding of scholing is afgerond. </antwoord>
      <noten afkomstig="antwoord"/>
   </antwoorden>
</kvr>
