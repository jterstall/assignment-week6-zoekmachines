<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Haverkamp (CDA) en Kuiken (PvdA) aan de ministers van Binnenlandse Zaken en Koninkrijksrelaties en van Justitie over het registreren van hangjongeren. (Ingezonden 3 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28522
</item>
         <item attribuut="Inhoud">Vragen naar aanleiding van de uitzending van het NOS-journaal van 30 april 2007. Daarin werd gemeld dat het politiekorps Zuid-Holland Zuid gebruik maakt van een elektronisch informatiesysteem met foto's en gegevens van 'hangjongeren'. Gevraagd wordt onder andere op grond van welke criteria jongeren in het systeem worden opgenomen, welk privacyreglement hier van toepassing is en voor wie het systeem toegankelijk is. Deze vragen dienen als aanvulling op eerdere vragen van het Tweede Kamerlid Azough (Aanhangsel van de Handelingen 2006-2007, nr. 1907).</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Grondrechten) Welzijn (Jeugdigen)</item>
         <item attribuut="Trefwoorden">Jeugdigen Persoonsregistratie Privacy</item>
         <item attribuut="Vindplaats">Kamervragen met antwoord 2006-2007, nr. 1908, Tweede Kamer</item>
         <item attribuut="Vraagnr_bij_indiening">2060714270</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="CDA">Haverkamp</persoon>
            <persoon partij="PvdA">Kuiken</persoon>
         </item>
         <item attribuut="Datum_reaktie">2007-06-20</item>
         <item attribuut="Datum_indiening">2007-05-03</item>
         <item attribuut="Document-id">KVR28522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4033" allpagenumbers="4033 4034" vetnummer="2060714270" code="0607tkkvr1908" lopendefooter="Tweede Kamer, vergaderjaar 2006–2007, Aanhangsel" filenaam="KVR28522" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1908" onderwerp="" indiendatum="2007-05-3">
         <vrager partij="CDA" oorsprong="parlement">Haverkamp</vrager>
         <vrager partij="PvdA" oorsprong="parlement">Kuiken</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="20 juni 2007), zie ook Aanhangsel Handelingen nr. 1715, vergaderjaar 2006–2007">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kunt u bevestigen dat het korps Zuid-Holland-Zuid gebruik maakt van een elektronisch jeugd informatiesysteem met daarin de foto’s en privé-gegevens van honderden jongeren in Zuid-Holland? Past deze maatregel binnen de intensivering van de aanpak van overlastgevende of criminele jongeren? Zo ja, wat zijn de ervaringen tot op heden? </vraag>
      <vraag nummer="2">Op basis van welke objectieve criteria wordt besloten tot het nemen van een foto? Is het waar dat in het systeem ook personen voorkomen die nergens van verdacht worden? Hebben alle in het systeem afgebeelde personen toestemming gegeven voor het maken van hun foto voor het doel waarvoor het nu gebruikt wordt? Als dit niet het geval is, hoe beoordeelt u dit feit en welke stappen gaat u zetten? </vraag>
      <vraag nummer="3">Kent u het privacyreglement dat van toepassing zou zijn op dit systeem? </vraag>
      <vraag nummer="4">Is dit reglement ter beoordeling toegezonden aan het College Bescherming Persoonsgegevens (CBP)? Zo ja, wat was zijn oordeel? Mocht het reglement niet zijn toegezonden aan het CBP kunt u aangeven waarom dit niet is gebeurd en of dit alsnog gaat gebeuren? Kunt u de Kamer op de hoogte stellen van de bevindingen van het CBP? </vraag>
      <vraag nummer="5">Voor welke personen is het systeem toegankelijk? Met welke personen wordt deze informatie actief of passief gedeeld? Kan de uitwisseling van informatie, zoals in dit politiesysteem, met andere instellingen die zich bezighouden met overlastgevende jongeren, een bijdrage leveren aan de samenwerking in de aanpak van deze problemen? Zo neen, op welke wijze kan informatie tussen instanties wel zorgvuldig worden uitgewisseld? </vraag>
      <vraag nummer="6">Heeft het Openbaar Ministerie (OM) toestemming gegeven voor deze vorm van registratie? Is dat noodzakelijk? Houdt het OM in het algemeen toezicht op dergelijke registraties en registers? </vraag>
      <vraag nummer="7">Wordt het systeem als succesvol ervaren door de gebruikers? Zo ja, waar baseren zij dat oordeel op? Welke toekomst ziet u voor het, eventueel aangepaste, systeem? Overweegt u een landelijke uitrol? </vraag>
      <noten afkomstig="vraag">
         <noot nummer="1" datum="2007-04-30" bron="NOS Journaal">NOS Journaal, 30 april 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Azough, ingezonden 3 mei 2007 (vraagnummer 2060714200). </toelichting>
   <antwoorden aantal="7">
      <antwoord nummer="1">Ja. Deze maatregel is een van de voorbeelden van de intensivering van de aanpak van overlastgevende of criminele jongeren. Ook in het onderhandelaarsakkoord Landelijk Kader Nederlandse Politie 2007 is afgesproken dat de korpsen in samenwerking met gemeenten en het Openbaar Ministerie lijsten opstellen van criminele, overlastgevende en hinderlijke jongeren. Voor het overige verwijs ik u naar de beantwoording van de vragen van het lid Azough inzake het registreren van hangjongeren in Zuid-Holland (nr. 2060714200). </antwoord>
      <antwoord nummer="2">Zoals ook op de eerdergenoemde vragen van het lid Azough (zie vraag 1) is geantwoord, wordt een methodische aanpak conform de «Beke-Shortlist» gehanteerd. Problematische jeugdgroepen worden volgens deze methodiek onderverdeeld in hinderlijk, overlastgevend en crimineel. Personen worden alleen geregistreerd in de daartoe aangelegde database indien zij volgens die methodiek deel uitmaken van deze problematische jeugdgroepen en onderdeel uitmaken van een overlastprobleem. Het privacyreglement staat het de politie toe om foto’s van de jongeren in de database op te nemen. In de praktijk komt dit veelal neer op foto’s uit het herkenningsdienstsysteem (HKS). De overige foto’s worden zo veel mogelijk gemaakt in de openbare ruimte. Zoals in het algemeen geldt voor politieregisters, is hiervoor geen expliciete toestemming van de betrokkene vereist. De database kan overigens niet voor andere doeleinden, zoals opsporingsdoeleinden, worden gebruikt. Ik onderschrijf het belang van een adequate aanpak van overlastplegers, onder meer door een tijdige en integrale aanpak. Het JIS is, met inachtneming van de nodige juridische waarborgen, hierbij een goed instrument. </antwoord>
      <antwoord nummer="3">Ja. </antwoord>
      <antwoord nummer="4">Het privacyreglement van Zuid-Holland-Zuid is niet vooraf ter beoordeling toegezonden aan het CBP. Het is wel op 14 september 2004 ter informatie toegezonden, en een wijziging van het reglement op 20 februari 2006. Het CBP heeft in geen van beide gevallen inhoudelijk gereageerd. </antwoord>
      <antwoord nummer="5">Het systeem is een politieregister en slechts rechtstreeks toegankelijk voor personen binnen de politie, die daartoe overeenkomstig de Wet en het Besluit politieregisters zijn geautoriseerd. Verstrekking van gegevens uit het systeem vindt eveneens conform Wet en Besluit Politieregisters plaats aan ketenpartners. De aanpak van hinderlijke groepen is conform afspraken met de korpsen een integrale aanpak. Om dit te bereiken is zorgvuldige uitwisseling van informatie met andere instellingen die zich bezig houden met overlastgevende jongeren noodzakelijk. De aanpak vindt plaats onder regie van de gemeenten. Informatie wordt in eerste instantie gedeeld met het bestuur en Openbaar Ministerie. Indien er een plan van aanpak is gemaakt, zullen ook andere parijen die informatie krijgen die noodzakelijk is voor het verrichten van hun werkzaamheden, voor zover het privacy-reglement het toelaat. </antwoord>
      <antwoord nummer="6">Dergelijke registraties en registers behoeven geen toestemming van het OM en vallen ook niet onder het toezicht van het OM, nu deze geheel in het kader van de handhaving van de openbare orde plaatsvinden. Hiervoor is op grond van de Politiewet 1993 de burgemeester verantwoordelijk. Wel was het OM er vooraf van op de hoogte dat deze registratie zou plaatsvinden en ondersteunt het deze aanpak, gezien de overlast die de groepen hangjongeren veroorzaken. Conform de Wet politieregisters is de verantwoordelijkheid voor het beheer van Politieregisters neergelegd bij de korpsbeheerder. Het College Bescherming Persoonsgegevens is belast met het toezicht op de werking van de politieregisters. </antwoord>
      <antwoord nummer="7">Het systeem wordt als succesvol ervaren door de gebruikers. Dit oordeel is gebaseerd op hun ervaringen in de praktijk. Gezien de belangstelling voor het gebruikte systeem behoort landelijke uitrol tot de mogelijkheden. Het is aan de korpsen om dit op te pakken. </antwoord>
      <noten afkomstig="antwoord"/>
   </antwoorden>
</kvr>
