<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) over de arbeidstijdenwet bij Nedcar. (Ingezonden 27 september 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3860
</item>
         <item attribuut="Inhoud">Vragen naar aanleiding van berichten in de Volkskrant en het Algemeen Dagblad van 26 september 1996.</item>
         <item attribuut="Rubriek">Bedrijfsleven en industrie (Industrie) Inkomen en rechtspositie (Werktijden) Verkeer, vervoer en waterstaat (Motorrijtuigen)</item>
         <item attribuut="Trefwoorden">Automobielindustrie Werktijden</item>
         <item attribuut="Vindplaats">Kamervragen met antwoord 1996-1997, nr. 193, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">1996-10-22</item>
         <item attribuut="Datum_indiening">1996-09-27</item>
         <item attribuut="Document-id">KVR3860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="397" allpagenumbers="397 398" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="193" onderwerp="" indiendatum="1996-09-27">
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1996-10-22">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten over de toepassing van de Arbeidstijdenwet bij Nedcar te Born? <voetnoot nummer="1"/>
      </vraag>
      <vraag nummer="2">Acht u het juist, dat blijkbaar in Belgie¨ wel een volledige nachtploeg mogelijk is, en in Nederland niet? Acht u een dergelijk verschil gewenst en toelaatbaar? </vraag>
      <vraag nummer="3">Welke alternatieve mogelijkheden hebt u aan Nedcar kenbaar gemaakt? Hebben die gelijkwaardige bedrijfseconomische consequenties? Zo niet, hoe groot zijn de bedrijfseconomische verschillen? </vraag>
      <vraag nummer="4">Bent u bereid om, gelet op de evidente economische en werkgelegenheidsbelangen bij de autoproduktie van Nedcar, om zo nodig een afwijking van de Arbeidstijdenwet toe te staan, dan wel te gedogen? Zo niet, waarom niet? </vraag>
      <vraag nummer="5">Hoe staat het met de harmonisatie in Europees verband als het gaat om de wettelijke regeling van arbeidstijden? Welke positie neemt Nederland hierbij in? Hoe verloopt dit proces in de tijd? </vraag>
      <vraag nummer="6">Werden elders bij continue-bedrijven afwijkingen ten opzichte van de Arbeidstijdenwet gedoogd juist voor wat betreft de nachtdiensten? Zo ja, waarom kan bij Nedcar dan niet een afwijking worden gedoogd? </vraag>
      <vraag nummer="7">Zo ja, deelt u dan de mening, dat een structurele oplossing de voorkeur verdient boven een thans blijkbaar noodzakelijk gedoogbeleid? En zo ja, hoe zal die structurele oplossing er dan uit moeten zien? Wanneer kan de Kamer dat voorstel dan tegemoet zien? </vraag>
      <vraag nummer="8">Kunt u de Kamer meer algemeen informeren over de stand van zaken rond de invoering van de Arbeidstijdenwet, mede gelet op berichten inzake bijvoorbeeld de politie en de horeca? Wanneer kan de Kamer een evaluatie tegemoet zien? </vraag>
      <noten afkomstig="vraag">
         <noot nummer="1" datum="1996-09-26" bron="Zie de Volkskrant en het Algemeen Dagblad">Zie de Volkskrant en het Algemeen Dagblad, 26 september 1996</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De EG-richtlijn «betreffende een aantal aspecten van de organisatie van de arbeid» van 23 november 1993, die vo´o´r 23 november van dit jaar geı¨mplementeerd moet zijn in de lidstaten, kent geen expliciet verbod op permanente nachtarbeid. Tenuitvoerlegging van de richtlijn vormt volgens de richtlijn echter geen rechtvaardiging voor een verlaging van het algemene beschermingsniveau van de werknemers. In de Arbeidswet 1919 en een groot deel van de daarop gebaseerde werktijdenbesluiten, waaronder het Werktijdenbesluit voor fabrieken en werkplaatsen, was permanente nachtarbeid niet mogelijk. In de Arbeidstijdenwet is deze lijn doorgetrokken vanwege de risico’s voor de veiligheid, gezondheid en welzijn van de werknemers. Dit uitgangspunt, dat door de SER wordt onderschreven, heeft eveneens brede steun in de Tweede Kamer en in de Eerste Kamer gekregen bij de behandeling van de Arbeidstijdenwet. Ik acht een verschil tussen de lidstaten toelaatbaar, omdat er voor de bedrijven die semi- of volcontinu werken of willen gaan werken, voldoende andere mogelijkheden zijn binnen de kaders van de ATW die een goede bedrijfsvoering niet in de weg staan. </antwoord>
      <antwoord nummer="3">Het was mij bekend dat voor Nedcar een aantal alternatieve mogelijkheden bestond om de bedrijfstijd te verlengen, die, naar ik heb vernomen, in overleg met de vakbonden nader besproken zullen worden. Een alternatief dat in vergelijkbare industrietakken wordt gebruikt om een uitbreiding van de bedrijfstijd te bereiken is een drieploegensysteem, waarbij werknemers afwisselend dag-, avond- en nachtdiensten draaien. Ook zouden de mogelijkheden van bedrijfstijdenverlenging soelaas kunnen bieden. Uit het onderzoek van de Arbeidsinspectie dat is ingesteld naar aanleiding van het vrijstellingsverzoek van Nedcar is gebleken dat een wisselende drieploegendienst uit bedrijfseconomisch en organisatorisch oogpunt mogelijk is. </antwoord>
      <antwoord nummer="4">Nee, omdat er voldoende mogelijkheden bestaan om de noodzakelijke bedrijfstijdverlening te bereiken zonder een permanente nachtploeg. Toepassing van de Arbeidstijdenwet maakt een dergelijke uitzondering niet mogelijk. Nedcar heeft met een beroep op artikel 5:13 van de ATW een vrijstellingsverzoek ingediend. In artikel 5:13 is aangegeven dat de minister van SZW op verzoek van partijen bij collectieve regeling en indien daartoe gegronde redenen aanwezig zijn, vrijstelling kan verlenen van paragraaf 5.2 van de wet, mits het een bestendig en regelmatig arbeidspatroon betreft dat niet ongunstiger is dan een arbeidspatroon dat voldoet aan de in de paragraaf gegeven voorschriften. Aangezien een arbeidspatroon met een permanente nachtploeg, uit het oogpunt van veiligheid, gezondheid en welzijn, ongunstiger is voor de betreffende werknemers dan een arbeidspatroon dat voldoet aan de normen van de ATW en er geen gegronde redenen zijn omdat voldoende alternatieve mogelijkheden aanwezig zijn, kan ik op dit vrijstellingsverzoek niet positief reageren. </antwoord>
      <antwoord nummer="5">De EG-richtlijn «betreffende een aantal aspecten van de organisatie van de arbeid» van 23 november 1993, moet op 23 november van dit jaar geı¨mplementeerd zijn door de lidstaten. Nederland heeft deze richtlijn geı¨mplementeerd door invoering van de ATW. Het is mij momenteel niet bekend of en hoe de andere lidstaten de richtlijn geı¨mplementeerd hebben. De richtlijn biedt een minimum aan bescherming van de werknemers, maar geeft de lidstaten de mogelijkheden om op een aantal punten af te wijken. In de Arbeidstijdenwet is op een aantal punten gebruik gemaakt van deze mogelijkheid, zo is bijvoorbeeld meer flexibiliteit geboden ten aanzien van de maximale arbeidstijd per nachtdienst. </antwoord>
      <antwoord nummer="6">Nee. In de overgangsbepalingen in het Arbeidstijdenbesluit (art. 8.1:1) wordt het mogelijk gemaakt voor werknemers die al enige jaren permanente nachtarbeid verrichten, wanneer het door een andere wijze organiseren van de arbeid redelijkerwijs niet te voorkomen is, permanent in de nacht te blijven werken (max. 20 nachtdiensten per 4 weken). Dit mag echter alleen wanneer dit arbeidspatroon niet strijdig was met de wetgeving die vo´o´r de inwerkingtreding van de ATW gold. Deze overgangsbepaling vervalt 10 jaren na de inwerkingtreding van het Arbeidstijdenbesluit, dus daar waar permanente nachtarbeid vo´o´r inwerkingtreding van de ATW was toegestaan zal deze geleidelijk bee¨indigd moeten worden. In het Werktijdenbesluit voor fabrieken en werkplaatsen waar Nedcar voorheen onder viel was permanente nachtarbeid evenwel al verboden. De overgangsbepaling biedt in deze sector dus geen soelaas. </antwoord>
      <antwoord nummer="7">Zie antwoord vraag 6. </antwoord>
      <antwoord nummer="8" voetnoot="1">De Arbeidstijdenwet is vanaf 1 januari 1996 gefaseerd in werking getreden. Dit houdt in dat de ATW op die datum van toepassing werd voor sectoren waar op dat moment geen cao van kracht was. Voor sectoren waarbij er op dat moment wel een cao was trad of treedt de ATW in werking op de dag na expiratie van de cao, doch uiterlijk op 1 januari 1997. Door de gefaseerde inwerkingtreding is de ATW momenteel nog niet overal ingevoerd. Een aantal sectoren heeft knelpunten omtrent de ATW gemeld. Een overzicht van de tot nu toe gemelde knelpunten alsmede de oplossingen zal spoedig naar de Kamer gestuurd worden. Een evaluatie van de Arbeidstijdenwet is voorzien binnen vijf jaar na plaatsing van de ATW in het Staatsblad. Een evaluatie van de wet kan de Kamer dus voor 1 januari 2001 tegemoet zien. Zoals is afgesproken met de Kamer zal een aantal aspecten van de ATW binnen drie jaar gee¨valueerd worden, te weten de consignatieregeling, de personeelsvertegenwoordiging en nachtarbeid door zwangere vrouwen. Tenslotte verwijs ik voor de specifieke problematiek van de arbeidstijden in de (medische) sector naar de brief van 22 oktober 1996 <voetnoot nummer="1"/>aan de Tweede Kamer over het Werktijdenbesluit voor Geneeskundigen en Verloskundigen (WBGV). </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="192" documentjaargang="1996-1997">Aanhangsel Handelingen, nr. 192, vergaderjaar 1996–1997.</noot>
      </noten>
   </antwoorden>
</kvr>
