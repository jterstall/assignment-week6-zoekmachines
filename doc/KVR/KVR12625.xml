<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) aan de staatssecretaris van Financiën over het boetebeleid van de belastingdienst. (Ingezonden 20 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12625
</item>
         <item attribuut="Inhoud">Vragen over aanvullingen op de periodieke aangiften omzetbelasting (door middel van een suppletieaangifte) en het beleid van de fiscus die in het geval van een suppletieaangifte de aanslag omzetbelasting sinds kort verhoogt met een boete en met heffingsrente.</item>
         <item attribuut="Rubriek">Belastingen (Belastingdiensten) Belastingen (Omzetbelasting) Staats- en bestuursrecht (Overig)</item>
         <item attribuut="Trefwoorden">Belastingdienst Geldboetes Omzetbelasting</item>
         <item attribuut="Vindplaats">Kamervragen met antwoord 2000-2001, nr. 263, Tweede Kamer</item>
         <item attribuut="Vraagnr_bij_indiening">2000101370</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">2000-11-14</item>
         <item attribuut="Datum_indiening">2000-10-20</item>
         <item attribuut="Document-id">KVR12625</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="545" allpagenumbers="545 546" vetnummer="2000101370" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12625" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="263" onderwerp="" indiendatum="2000-10-20">
         <vrager partij="CDA" oorsprong="parlement">Reitsma</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-11-14">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat aanvullingen op de periodieke aangiften omzetbelasting door indiening van een zogenaamde suppletieaangifte gangbare praktijk zijn? </vraag>
      <vraag nummer="2">Is het tevens waar dat in het geval van een suppletieaangifte de fiscus de aanslag omzetbelasting sinds kort verhoogt met een boete en met heffingsrente? </vraag>
      <vraag nummer="3">Welk beleid ligt aan deze verhoging ten grondslag en wat is daarvan de achterliggende gedachte? </vraag>
      <vraag nummer="4">Erkent u dat suppletieaangiften een eigenhandige correctie van de belastingplichtige op de periodieke aangifte inhouden, dat van kwade opzet dus geen sprake is en dat een boete en heffingsrente derhalve niet redelijk zijn? </vraag>
      <vraag nummer="5">Bent u bereid belastingplichtigen binnen een redelijke termijn alsnog in de gelegenheid te stellen om de ingediende aangifte te corrigeren zonder de dreiging van boetes? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Het is gebruikelijk dat belanghebbenden naar aanleiding van het opmaken van de jaarstukken de aangiften omzetbelasting met betrekking tot het desbetreffende jaar verbeteren door middel van een aanvullende opgave (suppletie-aangifte). Feitelijk houdt dit in dat een deel van de verschuldigde belasting te laat wordt betaald. Bij suppletie-aangiften is er meestal sprake van vrijwillige verbetering. Dat wil zeggen dat de belanghebbende zijn eerdere aangiften verbetert voordat hij weet of redelijkerwijs moet vermoeden dat de inspecteur bekend is of zal worden met het feit dat de belasting die op aangifte moet worden betaald, niet of gedeeltelijk niet is betaald. </antwoord>
      <antwoord nummer="2, 3, 4 en 5">Met ingang van 1 januari 1998 is het stelsel van bestuurlijke boeten in het fiscale recht herzien (Wet van 18 december 1997, Stb. 737, en Wet van 18 december 1997, Stb. 738). In het verlengde daarvan is, eveneens met ingang van 1 januari 1998, het boetebeleid van de belastingdienst aangepast. Het «oude» boetebeleid geldt ruwweg met betrekking tot de jaren tot en met 1997, het «nieuwe» (huidige) boetebeleid voor de jaren daarna. Onder het «oude» boetebeleid kan bij een suppletie-aangifte een boete worden opgelegd voorzover het aan grove schuld of opzet is te wijten dat er aanvankelijk te weinig belasting is betaald. In geval van vrijwillige verbetering bedraagt de boete 5% van de verschuldigde belasting als sprake is van grove schuld en 10% van de verschuldigde belasting als sprake is van opzet. Onder het huidige boetebeleid kan bij een suppletie-aangifte een boete worden opgelegd, ongeacht of er sprake is van grove schuld of opzet. In geval van vrijwillige verbetering wordt echter geen vergrijpboete opgelegd (inkeerregeling, artikel 67n van de Algemene wet inzake rijksbelastingen (AWR)). Wel kan in alle gevallen een verzuimboete worden opgelegd (5% van de verschuldigde belasting met een maximum van f 10 000). Deze mogelijkheid is bij de hiervoor genoemde herziening van het stelsel van bestuurlijke boeten bewust opengelaten. In de memorie van toelichting inzake het wetsvoorstel dat heeft geleid tot de Wet van 18 december 1997, Stb 738, is erop gewezen dat het niet vanzelfsprekend is dat elke vorm van vrijwillige verbetering als inkeer in de letterlijke betekenis van het woord kan worden beschouwd. In de praktijk is veelal slechts te constateren dat de verbeterde aangifte of betaling te laat is gedaan. Door elke vorm van vrijwillige verbetering straffeloos te laten, zou een onevenwichtigheid optreden. Enerzijds zou een aantal belastingplichtigen vanwege het behalen van rentevoordelen geneigd zijn het te laten aankomen op een vrijwillige verbetering, anderzijds zouden belastingplichtigen van wie aanstonds wordt geconstateerd dat zij met een aangifte of een betaling te laat zijn geweest ten opzichte van de eerstbedoelde belastingplichtigen in een ongunstiger positie kunnen komen. Zij worden immers, tenzij zij kunnen aantonen dat sprake is van afwezigheid van alle schuld, in elk geval geconfronteerd met een verzuimboete (Kamerstukken II 1993–94, 23 470, nr. 3, blz. 17–18). Gelet op het vorenstaande acht ik het ongewenst dat in geval van vrijwillige verbetering (al dan niet binnen een bepaalde termijn) geen verzuimboete zou kunnen worden opgelegd. Opgemerkt wordt dat eind 1999 nadere beleidsregels zijn vastgesteld met betrekking tot de wijze waarop wordt omgegaan met suppletie-aangiften. In de praktijk bleek sterke behoefte te bestaan aan een nadere invulling van de discretionaire bevoegdheid van de inspecteur verzuimboeten op te leggen in geval van vrijwillige verbetering. Deze nadere regels behelzen dat geen verzuimboete wordt opgelegd indien het belastingbedrag dat ingevolge de vrijwillige verbetering alsnog wordt betaald minder bedraagt dan f 2 500. Evenmin wordt een verzuimboete opgelegd indien het belastingbedrag dat ingevolge de vrijwillige verbetering alsnog wordt betaald f 2 500 of meer maar minder dan f 25 000 bedraagt, mits dat belastingbedrag minder dan 10% bedraagt van het bedrag van de belasting die is betaald over het tijdvak of de tijdvakken waarop de verbetering betrekking heeft. Dit beleid komt met onmiddellijke ingang te vervallen indien mocht blijken dat het in de praktijk aanleiding is tot wijziging van het vaste aangiftepatroon van de belanghebbenden (Besluit van de staatssecretaris van Financiën van 24 december 1999, nr. AFZ 1999/3304, Stcrt. 2000, nr. 6). Er is geen sprake van een (recente) wijziging op het punt van de heffingsrente die belanghebbende in rekening wordt gebracht bij het vaststellen van een naheffingsaanslag omzetbelasting. Ingeval een naheffingsaanslag wordt vastgesteld wordt heffingsrente in rekening gebracht, tenzij de naheffingsaanslag het gevolg is van een vrijwillige verbetering welke wordt gedaan binnen drie maanden na het einde van het jaar waarop de nageheven belasting betrekking heeft (artikel 30f, tweede lid, onderdeel a, van de AWR). </antwoord>
      <noten afkomstig="antwoord"/>
   </antwoorden>
</kvr>
