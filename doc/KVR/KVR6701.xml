<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over een ontsnapte TBS-veroordeelde. (Ingezonden 20 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6701
</item>
         <item attribuut="Inhoud">Betreft hernieuwde ontsnapping uit de Van Mesdagkliniek in Groningen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden TBS</item>
         <item attribuut="Vindplaats">Kamervragen met antwoord 1997-1998, nr. 877, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1998-03-12</item>
         <item attribuut="Datum_indiening">1998-02-20</item>
         <item attribuut="Document-id">KVR6701</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1797" allpagenumbers="1797 1798" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6701" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="877" onderwerp="" indiendatum="1998-02-20">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1998-03-12">
         <antwoorder functie="minister" ministerie="Justitie a.i">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het bericht dat de politie al ruim twee maanden tevergeefs op zoek is naar een op 4 december jl. uit de Van Mesdagkliniek ontsnapte tot TBS veroordeelde 36-jarige man J. van S. <voetnoot nummer="1"/>Zo ja, hoe heeft opnieuw een ontsnapping uit de Van Mesdagkliniek kunnen gebeuren? </vraag>
      <vraag nummer="2">Is de ontsnapping van betrokkene bewust «stil gehouden»? Welk redelijk doel was hiermee gediend? Hoe beoordeelt u de uitlatingen van de in dit Panorama-interview geciteerde persofficier Geerds? Zou publiciteit over deze zaak juist niet eerder tot de aanhouding van Van S. hebben kunnen leiden? </vraag>
      <vraag nummer="3">Was hier sprake van begeleid verlof? Sinds wanneer was daarvan bij betrokkene sprake? </vraag>
      <vraag nummer="4">Hebben zich tijdens de detentie- cq. behandelperiode van betrokkene eerder ontsnappingspogingen dan wel «incidenten» voorgedaan die als signaal van gebleken onverantwoord gedrag konden worden opgevat? </vraag>
      <vraag nummer="5">In welk behandelingskader waren concrete afspraken met het behandelteam gemaakt voor het toestaan van dit begeleid verlof? Welke procedure was terzake afgesproken? </vraag>
      <vraag nummer="6">Waaruit bleek concreet dat sprake was van substantiële vooruitgang in de behandeling van betrokkene? </vraag>
      <vraag nummer="7">Welke conclusies trekt u uit het onderhavige voorval? Welke beveiligingslessen waren er getrokken uit de ontsnapping van Kroger en Van Tamelen? </vraag>
      <noten afkomstig="vraag">
         <noot nummer="1">Het deze week te verschijnen weekblad Panorama publiceert een interview met betrokkene, waarvan vragensteller inmiddels kennis heeft kunnen nemen</noot>
      </noten>
   </vragen>
   <antwoorden aantal="7">
      <antwoord nummer="1">De desbetreffende terbeschikkinggestelde is niet ontsnapt uit de Van Mesdagkliniek, maar heeft zich op 4 december 1997 onttrokken aan het op hem uitgeoefende toezicht tijdens een begeleid verlof. Hij heeft zich inmiddels vrijwillig bij de politie gemeld op vrijdag 27 februari jl. </antwoord>
      <antwoord nummer="2">Slechts indien daartoe aanleiding bestaat, kan op grond van de Circulaire Opsporingsberichtgeving via de openbare media (vastgesteld in de vergadering van procureur-generaal, 27 januari 1993) worden besloten de media in te schakelen. De inschakeling van media kan met name worden overwogen voor zover de aanhouding dringend gewenst is op grond van de ernstige vrees dat betrokkene zich aan zware, met name agressieve delicten zal schuldig maken. In het onderhavige geval was daarvan naar de inschatting van de kliniek geen sprake. Deze inschatting was gebaseerd op het feit dat zowel betrokkene als zijn familie regelmatig telefonisch contact onderhielden met de kliniek. Deze contacten hadden tot doel de terugkeer van betrokkene naar de kliniek te bevorderen. Naar de opvatting van de kliniek zou publiciteit eerder averechts gewerkt hebben, in die zin dat betrokkene dan mogelijk delictgevaarlijk zou zijn geworden omdat hij zich dan verraden en opgejaagd zou hebben gevoeld. In dat licht moeten de uitlatingen van de persofficier van justitie worden bezien. Deze heeft niet meer gedaan dan het weergeven van de opvatting van de kliniek. </antwoord>
      <antwoord nummer="3">Ja, sinds 26 oktober 1994 was ten aanzien van betrokkene regelmatig sprake van begeleid verlof. </antwoord>
      <antwoord nummer="4">Op 17 augustus 1997 is betrokkene eerder tijdens een begeleid verlof gedurende twee uur ongeoorloofd afwezig geweest. Naar de opvatting van de kliniek kon dit niet worden opgevat als een signaal voor onverantwoord gedrag. </antwoord>
      <antwoord nummer="5">De doelstelling van het begeleid verlof was betrokkene te motiveren zijn maatschappelijke inbedding vorm te geven. De gangbare procedure die wordt gehanteerd voorafgaand aan begeleid verlof is dat aan de hand van recente ontwikkelingen een inschatting wordt gemaakt van het actuele stemmingsbeeld van de ter beschikking gestelde met betrekking tot het risico van ontvluchting of het plegen van een delict. In het onderhavige geval is ten aanzien van betrokkene deze procedure gevolgd. </antwoord>
      <antwoord nummer="6">Dat bleek hieruit, dat sprake was van een significante afname van zijn deviant gedrag en zelfverwaarlozing. Bovendien was er sprake van een verbeterde samenwerking met zijn therapeuten, die zich onder meer uitte in een verdieping van de therapeutische relatie. </antwoord>
      <antwoord nummer="7">Zoals reeds is vermeld, heeft betrokkene zich inmiddels gemeld bij de politie. De aanpak van de kliniek om contact met hem te onderhouden en geen bijzondere ruchtbaarheid te geven aan zijn ongeoorloofde afwezigheid, hebben wellicht zijn bereidheid terug te keren, in de hand gewerkt. De ongeoorloofde afwezigheid van betrokkene zal worden geëvalueerd en waar nodig zal het verplegings- en behandelingsplan worden bijgesteld. De onttrekking aan begeleid verlof, waarvan in het onderhavige geval sprake was, is van geheel andere aard dan een ontsnapping zoals die van Kröger en Van Tamelen. Over de maatregelen die zijn getroffen in verband met het laatste berichtte ik u bij brief, 18 februari 1998 met kenmerk 681041/98/DJI. </antwoord>
      <noten afkomstig="antwoord"/>
   </antwoorden>
</kvr>
