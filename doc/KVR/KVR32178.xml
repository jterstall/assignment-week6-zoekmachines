<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Vietsch (CDA) aan de minister van Onderwijs, Cultuur
en Wetenschap over Tuindorp Vreewijk. (Ingezonden 8 mei 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32178</item>
         <item attribuut="Inhoud">Vragen naar aanleiding van 'Wijkvisie Vreewijk' van deelgemeente
Feyenoord en woningbouwcorporatie Com.Wonen (Rotterdam), waarin gepraat wordt
over sloop van woningen behorend tot Tuindorp Vreewijk en vervanging door
duurdere huur- en koopwoningen. Indiener pleit ervoor om de straatprofielen,
het groen en de huizen in Tuindorp Vreewijk, het beroemdste project van
architect Grandpré Molière en van de 'Delftse School', de status van beschermd
dorps- en stadsgezicht te geven.</item>
         <item attribuut="Rubriek">Bouw (Architectuur)
Bouw (Woningbouw)
Cultuur en taal (Monumenten)</item>
         <item attribuut="Trefwoorden">Bouwkunst
Stads- en dorpsgezichten
Woningbouwverenigingen</item>
         <item attribuut="Vindplaats">Kamervragen met antwoord 2007-2008, nr. 2543, Tweede Kamer</item>
         <item attribuut="Vraagnr_bij_indiening">2070819790</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Vietsch</persoon>
         </item>
         <item attribuut="Datum_reaktie">2008-05-26</item>
         <item attribuut="Datum_indiening">2008-05-08</item>
         <item attribuut="Document-id">KVR32178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5217" allpagenumbers="5217 5218" vetnummer="2070819790" code="0708tkkvr2543" lopendefooter="Tweede Kamer, vergaderjaar 2007–2008, Aanhangsel" filenaam="KVR32178" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2543" onderwerp="" indiendatum="2008-05-8">
         <vrager partij="CDA" oorsprong="parlement">Vietsch</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-05-26">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u ervan op de hoogte dat Tuindorp Vreewijk, het eerste tuindorp van Rotterdam, niet alleen een stedenbouwkundig en sociaal monument is, maar ook het beroemdste project van architect Grandpré Molière en van de Delftse school? </vraag>
      <vraag nummer="2">Vindt u dat Tuindorp Vreewijk inclusief de karakteristieke woningen behouden moeten blijven vanwege hun beroemde architectuur die van internationale culturele waarde is? Zo neen, waarom niet? </vraag>
      <vraag nummer="3">Bent u ervan op de hoogte dat volgens «Wijkvisie Vreewijk» van de deelgemeente Feyenoord en de woningbouwcorporatie Com.wonen karakteristieke woningen in Tuindorp Vreewijk gesloopt gaan worden en vervangen worden door (duurdere) huurwoningen en koopwoningen? </vraag>
      <vraag nummer="4">Ziet u mogelijkheden om met de betrokkenen in gesprek te gaan om niet alleen de straatprofielen en het groen de status te geven van beschermd dorps- en stadsgezicht, maar ook de huizen in Tuindorp Vreewijk te behouden voor de toekomst? Zo ja, hoe? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik ben ervan op de hoogte dat tuindorp Vreewijk (waarvoor architect Berlage de eerste opzet, «de vlieger», heeft ontworpen) een mijlpaal is in de geschiedenis van de Nederlandse stedenbouw en dat het een belangrijk project is in het oeuvre van niet alleen de architect Granpré Molière maar ook van de stedenbouwkundige Piet Verhagen. Met dit project heeft Granpré Molière naam gemaakt als architect. Het ontwerp van de woningen, die hij overigens samen met Verhagen, De Roos en Overeinder heeft ontworpen, weerspiegelt vooral zijn opvattingen over architectuur waarmee hij, met name via zijn hoogleraarschap in Delft, een nieuwe stroming in de architectuur vestigde, nl. de Delftse School (modern traditionalisme). In dat opzicht kunnen de woningen in Tuindorp Vreewijk als aanzet van die Delftse school als zijn beroemste werk worden beschouwd. </antwoord>
      <antwoord nummer="2">Ik vind dat het karakter van Tuindorp Vreewijk behouden moet blijven. Daarbij wordt het Tuindorp Vreewijk op nationaal niveau vooral van hoge waarde geacht als een «stedenbouwkundig monument» waarbij de ruimtelijke kwaliteiten nauw samenhangen met de stedenbouwkundige opzet en de architectuur van de bebouwing. De voorganger van de Rijksdienst voor Archeologie, Cultuurlandschap en Monumenten (RACM) heeft in de periode 1988–2004 het Monumenten Inventarisatie- en Selectie-Project, waarbij bijzondere bouwkunst en stedenbouwkunst uit de periode van 1850 tot 1940 in heel Nederland werd getraceerd, uitgevoerd. Hierin is het tuindorp als stedenbouwkundige structuur geselecteerd als te beschermen stadsgezicht ingevolge de Monumentenwet 1988 maar zijn de woningen niet zodanig hoog gewaardeerd dat deze op objectniveau geselecteerd zijn als te beschermen monumenten ingevolge de Monumentenwet 1988. </antwoord>
      <antwoord nummer="3">Ik ben op de hoogte van de inhoud van de Wijkvisie Vreewijk en het voorstel om voor een deel van de woningen niet te kiezen voor een volgende renovatie maar voor nieuwbouw onder de voorwaarde dat de nieuwbouw past binnen de kaders van het te beschermen stadsgezicht Tuindorp Vreewijk. Er zal eerst onderzoek worden gedaan naar de werkelijke bouwkundige staat van de woningen. In hoeverre het bij eventuele nieuwbouw ook gaat om duurdere huurwoningen en koopwoningen geeft het rapport niet specifiek aan. </antwoord>
      <antwoord nummer="4">De RACM is al in gesprek met de betrokken partijen om gezamenlijk te bezien op welke wijze de herstructuringsopgave van Tuindorp Vreewijk gestalte kan krijgen met behoud van de ruimtelijke kwaliteiten en de stedenbouwkundige, architectonische en cultuurhistorische waarden, maar partiële sloop-nieuwbouw wordt daarbij niet op voorhand uitgesloten. De eerste bijeenkomsten met de deelgemeente Feyenoord, gemeente Rotterdam, Com.wonen en experts op het gebied van stedenbouw en cultuurhistorie hebben plaatsgevonden. De opgave richt zich in eerste instantie op het oudste deel van Tuindorp Vreewijk («de vlieger») waar een deel van de herstructurering in de vorm van sloop-nieuwbouw is geprojecteerd. Ik ben daarnaast overigens van plan om een bezoek aan Vreewijk te brengen om mijzelf op de hoogte te stellen van de situatie en de aanpak van deze herstructureringsopgave in een cultuurhistorisch waardevol gebied, dat tevens onderdeel uitmaakt van één van de 40 krachtwijken. </antwoord>
      <noten afkomstig="antwoord"/>
   </antwoorden>
</kvr>
