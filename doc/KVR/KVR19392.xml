<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers voor Bestuurlijke Vernieuwing en Koninkrijksrelaties en van Economische Zaken over mogelijke problemen voor aanbieders van open source software bij overheidsaanbestedingen. (Ingezonden 19 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19392
</item>
         <item attribuut="Inhoud">Vragen over de wijze van aanbesteden door de overheid en eventuele obstakels hierbij voor jonge en kleine ondernemingen, onder meer in verband met de aanbesteding van het programma "Open Standaarden en Open Source Software voor de overheid" (POSSOS).</item>
         <item attribuut="Rubriek">Bouw (Aanbestedingen) Communicatie, media en informatievoorziening (Hard- en software) Communicatie, media en informatievoorziening (Netwerken) Handel en economie (Mededinging) Staats- en bestuursrecht (Ministeries) Staats- en bestuursrecht (Overheidsinstellingen en -bedrijven)</item>
         <item attribuut="Trefwoorden">Aanbestedingen Informatietechnologie Mededinging Overheid Software</item>
         <item attribuut="Vindplaats">Kamervragen met antwoord 2003-2004, nr. 749, Tweede Kamer</item>
         <item attribuut="Vraagnr_bij_indiening">2030405160</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2004-02-02</item>
         <item attribuut="Datum_indiening">2003-12-19</item>
         <item attribuut="Document-id">KVR19392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1587" allpagenumbers="1587 1588" vetnummer="2030405160" code="0304tkkvr749" lopendefooter="Tweede Kamer, vergaderjaar 2003–2004, Aanhangsel" filenaam="KVR19392" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="749" onderwerp="" indiendatum="2003-12-19">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers voor Bestuurlijke Vernieuwing en Koninkrijksrelaties en van Economische Zaken</vraagt-aan>
      </vraagdata>
      <antwoorddata antwoorddatum="2 februari 2004), zie ook Aanhangsel Handelingen nr. 625, vergaderjaar 2003–2004">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is in het kader van het bevorderen van innovatie en ondernemerschap gekeken naar de wijze van aanbesteden door de overheid en in hoeverre zich hierbij specifieke problemen voordoen voor jonge en kleine ondernemingen in het algemeen? Zo ja, wat waren de uitkomsten hiervan? Zo neen, lijkt het u zinvol hiernaar alsnog onderzoek te doen? </vraag>
      <vraag nummer="2">Is in het kader van het POSSOS gekeken naar de wijze van aanbesteden door de overheid en in hoeverre zich hierbij specifieke problemen voordoen voor bedrijven die open source software aanbieden? Zo ja, wat waren de uitkomsten hiervan? Zo neen, lijkt het u zinvol hiernaar alsnog onderzoek te doen? </vraag>
      <vraag nummer="3">Werpen de eisen op het gebied van financiële en economische draagkracht en de technische bekwaamheid waarbij omzetgegevens worden gevraagd, specifieke problemen op voor aanbieders van open source software? </vraag>
      <vraag nummer="4">In hoeverre vormen de eisen die aan ondernemingen gesteld worden (minimaal 5 jaar bestaan, liquiditeit, jaarverslagen en dergelijke) gezien de ontwikkeling van dienstverleners (het betreft hier door de aard van het fenomeen vaak jonge ondernemingen) die zich specialiseren in open source software een (onnodige) hindernis op? </vraag>
      <vraag nummer="5">In hoeverre kunnen deze aanbieders zich aansluiten bij een grote bestaande ICT-dienstverlener? Kunt u daarbij ingaan op het feit dat de desbetreffende leveranciers langdurige partnerovereenkomsten hebben met bestaande productleveranciers en daarom mogelijk terughoudend zijn in het invoeren van alternatieve oplossingen? </vraag>
      <vraag nummer="6">Welke voordelen heeft dit aangaan van partnerschappen voor de overheid als klant en in hoeverre rechtvaardigt dit het feit dat een extra partij marge maakt en daardoor de kosten verder verhoogt? Hoe hoog zijn in de regel de marges die grotere partijen rekenen om het kleinere partijen mogelijk te maken diensten en producten te leveren aan de overheid? </vraag>
      <vraag nummer="7">Welke mogelijkheden bestaan er om bij de aanbesteding door de Nederlandse overheid binnen de bestaande wettelijke kaders meer rekening te houden met de specifieke kenmerken van leveranciers van open source software om zo een meer «level playing field» tot stand te brengen? </vraag>
      <vraag nummer="8">Welke mogelijkheden bestaan er om bij de aanbesteding door de Nederlandse overheid binnen de bestaande wettelijke kaders meer rekening te houden met de specifieke kenmerken van jonge en kleine ondernemers om zo innovatie en ondernemerschap te bevorderen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1" voetnoot="1">Volgens de bestaande aanbestedingsrichtlijnen mogen er geen hogere eisen t.a.v. economische en financiële draagkracht aan leveranciers gesteld worden «dan gezien de inhoud van de opdracht verantwoord is» <voetnoot nummer="1"/>. Het stellen van buitensporige eisen (die jonge en kleine ondernemingen op een achterstand zouden zetten) is dus niet toegestaan. Dit is dus de letter en de intentie van de wet; ik wil echter niet uitsluiten dat het in de praktijk voor jonge en kleine ondernemingen verhoudingsgewijs moeilijk kan zijn om overheidsopdrachten te verwerven. Ik ben van plan de Kamer binnenkort een brief te zenden met een visie op een nieuw beleid voor overheidsopdrachten, met de contouren van een nieuw juridisch kader. Het belang van het vermijden van disproportionele eisen bij overheidsaanbestedingen zal daarbij nogmaals worden benadrukt, juist in het belang van jonge en kleine ondernemingen. </antwoord>
      <antwoord nummer="2">Zulk onderzoek heeft niet plaatsgevonden. Wel zal het programma OSOSS dit jaar voor aanbesteders binnen de overheid een handleiding opstellen over hoe in aanbestedingstrajecten gelijke kansen kunnen worden geboden aan leveranciers van open en gesloten software. De nulversie van deze handleiding zal voor commentaar worden aangeboden aan de markt. </antwoord>
      <antwoord nummer="3">De aanbestedingsregels werpen in zijn algemeenheid geen specifieke problemen voor OSS-aanbieders op. Voor zover die aanbieders startende of kleine bedrijven zijn, bestaat de kans dat deze niet aan de gestelde financiële en economische en aan de technisch-organisatorische eisen van de aanbesteder kunnen voldoen. Met betrekking tot het laatste verwijs ik naar mijn antwoord op vraag 1. Voor de toepassing van OSS door de overheid is het overigens van belang dat zowel de grote als de kleine ICT-aanbieders OSS kunnen aanbieden. </antwoord>
      <antwoord nummer="4">Zie het antwoord op vraag 1. </antwoord>
      <antwoord nummer="5">Voor zover mij bekend zijn veel leveranciers onafhankelijk en hebben geen verplichte partnerovereenkomsten. Met name systeem-integrators die maatwerk leveren op bestaande producten maakt het niet veel uit of zij dit doen voor «gesloten» of «open source» producten, zolang ze hun uren maar kunnen verkopen. Veel belangrijker is de vraag of de opdracht-gevende overheid open-source oplossingen toestaat of prefereert. Zoals bekend is het programma OSOSS bedoeld om het bewustzijn t.a.v. open source oplossingen binnen de aanbestedende overheid te vergroten. Met de in het antwoord op vraag 2 genoemde Handleiding wordt beoogd dat «open» oplossingen betere kansen krijgen bij overheidsaanbestedingen. </antwoord>
      <antwoord nummer="6">In principe neemt bij dit soort partnerschappen de hoofd-aannemer een stukje projectmanagement op zich, nl. het zoeken van de onderaannemer. Dat hoeft de overheid (als opdrachtgever) dan zelf niet te doen. Hoe hoog de marges zijn die de hoofdaannemer op een sub-opdracht verdient weet ik niet; dit zal van geval tot geval verschillen. Er is echter geen reden aan te nemen dat ze abnormaal hoog zijn. Er zijn bij aanbestedingen immers altijd meerdere kandidaten; wie te hoge marges rekent maakt niet veel kans de aanbesteding te winnen. </antwoord>
      <antwoord nummer="7">We moeten onderscheid maken tussen enerzijds eisen die worden gesteld aan de leverancier (bv. omzet) en anderzijds eisen die worden gesteld aan de oplossing zelf (open source of niet). Wat het laatste betreft: in aanbestedingen kan uitdrukkelijk worden verwezen naar open source en/of open standaarden, en deze kunnen zelfs als voorwaarde worden gesteld. Een voorbeeld is de recente aanbesteding door OCW van een «content- en dienstenplatform». Binnen de wettelijke kaders is dit mogelijk, zolang er concurrentie mogelijk blijft (eisen mogen niet toegesneden zijn op producten van één bedrijf). Voor wat betreft de eisen te stellen aan leveranciers, en het belang van het vermijden van «disproportionele» eisen ter zake: zie het antwoord op vraag 1. </antwoord>
      <antwoord nummer="8">Zie het antwoord op vraag 1. </antwoord>
      <noten afkomstig="antwoord">
         <noot nummer="1">Richtlijn Leveringen, art 23.3</noot>
      </noten>
   </antwoorden>
</kvr>
