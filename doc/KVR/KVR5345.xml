<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Rooy (CDA) over de groei van Schiphol. (Ingezonden 2 juli 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5345
</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Schiphol</item>
         <item attribuut="Vindplaats">Kamervragen met antwoord 1996-1997, nr. 1578, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Van Rooy</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-07-02</item>
         <item attribuut="Document-id">KVR5345</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3227" allpagenumbers="3227 3228" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1578" onderwerp="" indiendatum="1997-07-2">
         <vrager partij="CDA" oorsprong="parlement">Van Rooy</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de uitspraken van president-directeur Smits van Schiphol met betrekking tot de achterhaalde groeicijfers die gehanteerd werden ten tijde van de beslissing over een vijfde baan voor Schiphol? <voetnoot nummer="1"/>
      </vraag>
      <vraag nummer="2">Was u op de hoogte van de beslissing van de stuurgroep om de cijfers waarop het besluit ten aanzien van de vijfde baan gebaseerd zou zijn niet aan te passen omdat dan alle procedures weer van voor af aan zouden moeten worden gestart? </vraag>
      <vraag nummer="3" voetnoot="2">Waarom hebt u deze reden niet genoemd tijdens het algemeen overleg van 11 september 1996 toen de betrouwbaarheid van de cijfers waarop de besluitvorming gebaseerd is uitvoerig aan de orde geweest is? <voetnoot nummer="2"/>
      </vraag>
      <vraag nummer="4">Is het bieden van zekerheid over milieugrenzen voor de omwonenden indertijd evenzeer een argument geweest om de cijfers niet aan te passen en waarom heeft u ook dit in eerder genoemd overleg niet gemeld? </vraag>
      <vraag nummer="5">Betekent het feit, dat de cijfers waarop de PKB gebaseerd is nu volledig achterhaald zijn niet juist dat de onduidelijkheid voor de omwonenden alleen maar is toegenomen? </vraag>
      <vraag nummer="6">Deelt u inmiddels het standpunt van de CDA-fractie dat de 44 miljoen grens geen realistische grens is, nu ook GS van Noord-Holland de 44 miljoen grens bespreekbaar acht? </vraag>
      <noten afkomstig="vraag">
         <noot nummer="1" datum="1997-07-1" bron="Dagblad Trouw">Dagblad Trouw, 1 juli 1997</noot>
         <noot nummer="2" documenttype="Kamerstuk" kamerstuk-id="23 552" documentnummer="64">Kamerstuk 23 552, nr. 64</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Rosenmöller, ingezonden 1 juli 1997. </toelichting>
   <antwoorden aantal="8">
      <antwoord nummer="1">Ja. De uitspraken van de president-directeur van Schiphol in Trouw suggereren dat de betrokken ministeries, of de stuurgroep PMMS, de beschikking zouden hebben gehad over andere voorspellingen ten aanzien van de groei van Schiphol dan die in het besluitvormingsproces rond de PKB zijn gepresenteerd. Dat is niet het geval. Alle cijfers waren gedurende het hele traject voor alle betrokkenen beschikbaar. </antwoord>
      <antwoord nummer="2">De Stuurgroep PMMS is ingesteld om de afspraken uit het convenant Plan van Aanpak Schiphol en omgeving (PASO) van 1991 tot uitvoering te brengen. In deze stuurgroep waren vertegenwoordigd de volgende partijen: Amsterdam Airport Schiphol, KLM, NS, Provincie Noord-Holland, Gemeente Haarlemmermeer, Gemeente Amsterdam alsmede de Ministeries van Verkeer en Waterstaat, Volkshuisvesting, Ruimtelijke Ordening en Milieubeheer en Economische Zaken. De essentie van het convenant, en overigens ook van alle bestuurlijke besluiten die daarop zijn gevolgd, was de realisatie van de dubbeldoelstelling, versterking van de mainportfunctie en verbetering van de kwaliteit van het leefmilieu. De Stuurgroep PMMS heeft dan ook steeds geopereerd binnen het kader van deze dubbeldoelstelling. De toekomstscenario’s voor de luchtvaart, die ten grondslag liggen aan de PKB Schiphol, zijn in PMMS-kader ontwikkeld, gebaseerd op de CPB-scenario’s. Gegeven deze scenario’s is vervolgens gemeenschappelijk door alle partijen in de stuurgroep gekozen voor een ontwikkelingsstrategie gebaseerd op het CPB-scenario European Renaissance (ER). Dit groeiscenario werd als basis voor het overheidshandelen gehanteerd. Deze strategie was de uitkomst van een afwegingsproces, met als randvoorwaarden de beide elementen van de dubbeldoelstelling. Gedurende het gehele besluitvormingsproces, in PMMS-verband, in het Kabinet en ook tijdens de parlementaire behandeling van de PKB is ook het Balanced Growth(BG)-scenario in beeld geweest. Dit scenario gaf hogere groeiprognoses voor het luchtverkeer voor 2015 te zien dan het ER-scenario. In de afrondingsfase van de voorbereiding van de PKB was reeds duidelijk dat de jaarlijks feitelijk optredende groei sinds 1992 uitging boven een gemiddeld jaarlijks groeicijfer gebaseerd op het ER-scenario. De Stuurgroep heeft hierin echter geen aanleiding gezien de gekozen ontwikkelingsstrategie aan te passen. In de eerste plaats omdat op dat moment onduidelijk was in hoeverre de hoge groei in de daaraan voorafgaande paar jaar structureel was. Over de onzekerheden in dit verband heb ik u geïnformeerd middels de Notitie vervoersontwikkeling Schiphol, u toegezonden bij brief van 14 juni </antwoord>
      <antwoord nummer="1996" voetnoot="1 2">
         <voetnoot nummer="1"/>. Voor uw informatie heb ik het oordeel van het CPB daarover opnieuw bijgevoegd <voetnoot nummer="2"/>. In de tweede plaats, omdat volstrekt duidelijk was dat een aanpassing van de ontwikkelingsstrategie in de richting van het hogere BG-scenario niet zou passen binnen de dubbeldoelstelling. Op dit aspect is eveneens uitvoerig ingegaan in voornoemde Notitie vervoersontwikkeling. Met andere woorden, de milieurandvoorwaarden zijn in de besluitvorming bepalend geweest voor het accommoderen van de omvang van de groeicijfers. </antwoord>
      <antwoord nummer="3">In de Notitie vervoersontwikkeling van juni 1996, die besproken is in het Algemeen Overleg van 11 september </antwoord>
      <antwoord nummer="1996" voetnoot="3">
         <voetnoot nummer="3"/>, is aangegeven dat gekozen is voor een ontwikkelingsstrategie en dat alleen in deze strategie zowel mainport- als milieudoelstelling konden worden verwezenlijkt. </antwoord>
      <antwoord nummer="4">Het op dat moment kiezen voor een ontwikkelingsstrategie gebaseerd op een hoger groeiscenario lag niet voor de hand gezien de onzekerheden zoals vermeld in antwoord 2. Bovendien zou een dergelijke keuze als gevolg hebben gehad het loslaten van de dubbeldoelstelling, met als gevolg dat het gehele besluitvormingsproces weer terug bij af zou zijn geweest. Dit zou hebben geleid tot verder uitstel van het moment van zekerheid over milieugrenzen voor de omwonenden, alsmede tot uitstel van de juist voor het leefmilieu belangrijke aanleg van de vijfde baan. Ook dit heeft in de afweging een belangrijke rol gespeeld en is tijdens de parlementaire behandeling van de PKB door mij naar voren gebracht. Overigens was het Rijk middels een uitspraak van het Hof Den Haag in een door de gemeente Aalsmeer aangespannen kort geding verplicht in of omstreeks september 1995 de geluidszones rond Schiphol vast te stellen. </antwoord>
      <antwoord nummer="5">De gekozen ontwikkelingsstrategie is vertaald in een pakket maatregelen. Deze maatregelen en grenzen zijn vastgelegd in de PKB en in de Aanwijzing Schiphol. Daarmee zijn ze handhaafbaar, waarmee duidelijkheid voor de omwonenden aanwezig blijft. De optredende snelle groei betekent dat de grenzen eerder bereikt worden. Zoals door mij ook tijdens de parlementaire behandeling van de PKB betoogd maakte dit het stellen van grenzen alleen maar urgenter. Het project Toekomstige Nederlandse Luchtvaart Infrastructuur is gestart om antwoord te geven op de vraag wat er moet gebeuren als Schiphol de grens van 44 mln luchtpassagiers bereikt. </antwoord>
      <antwoord nummer="6">Meningen en standpunten over de grens van 44 mln luchtpassagiers, zoals onder andere verwoord door Gedeputeerde Staten van Noord-Holland, zullen worden betrokken bij de voorbereiding van de Integrale Beleidsvisie (IBV) in het kader van TNLI. Het Kabinet zal de IBV in het najaar aan de Tweede Kamer aanbieden. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 552" documentnummer="59">Kamerstuk 23 552, nr. 59</noot>
         <noot nummer="2">Ter inzage gelegd bij de afdeling Parlementaire Documentatie</noot>
         <noot nummer="3" documenttype="Kamerstuk" kamerstuk-id="23 552" documentnummer="64">Kamerstuk 23 552, nr. 64</noot>
      </noten>
   </antwoorden>
</kvr>
