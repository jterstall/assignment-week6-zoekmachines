<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Azough en Özütok (beiden GroenLinks) aan de staatssecretaris van Sociale Zaken en Werkgelegenheid en de minister voor Vreemdelingenzaken en Integratie over pornografische internetsites waar illegale asielzoekers geëxploiteerd worden. (Ingezonden 19 juni 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26219
</item>
         <item attribuut="Inhoud">Op welke wijze kan voorkomen en bestreden worden dat uitgeprocedeerde en illegaal in Nederland verblijvende asielzoekers het slachtoffer worden van pornoproducenten.</item>
         <item attribuut="Rubriek">Communicatie, media en informatievoorziening (Netwerken) Welzijn (Vreemdelingen en asielzoekers)</item>
         <item attribuut="Trefwoorden">Pornografie Vreemdelingen</item>
         <item attribuut="Vindplaats">Kamervragen met antwoord 2005-2006, nr. 2006, Tweede Kamer</item>
         <item attribuut="Vraagnr_bij_indiening">2050615290</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Özütok</persoon>
<persoon partij="GroenLinks">Azough</persoon>
         </item>
         <item attribuut="Datum_reaktie">2006-08-29</item>
         <item attribuut="Datum_indiening">2006-06-19</item>
         <item attribuut="Document-id">KVR26219</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4261" allpagenumbers="4261 4262" vetnummer="2050615290" code="0506tkkvr2006" lopendefooter="Tweede Kamer, vergaderjaar 2005–2006, Aanhangsel" filenaam="KVR26219" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2006" onderwerp="" indiendatum="2006-06-19">
         <vrager partij="GroenLinks" oorsprong="parlement">Özütok</vrager>
<vrager partij="GroenLinks" oorsprong="parlement">Azough</vrager>
         <vraagt-aan>de staatssecretaris van Sociale Zaken en Werkgelegenheid en de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="29 augustus 2006), zie ook Aanhangsel Handelingen nr. 1817, vergaderjaar 2005–2006">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Klopt het dat er internetsites bestaan waar pornografisch materiaal wordt aangeboden waarbij illegale asielzoekers ingezet worden? <voetnoot nummer="1"/>Zo ja, is dit niet in strijd met artikel 2 van de Wet Arbeid Vreemdelingen (WAV)? </vraag>
      <vraag nummer="2">Op welke wijze wordt dit soort feiten bestreden? Welke prioriteit heeft de bestrijding van dit soort feiten? Kunt u aangeven hoeveel aanbieders van dergelijke internetsites, waarbij illegale asielzoekers geëxploiteerd worden, artikel 2 van de WAV hebben overtreden? </vraag>
      <vraag nummer="3">Deelt u de mening dat de overheid dient te voorkomen dat al dan niet uitgeprocedeerde en illegaal in Nederland verblijvende asielzoekers het slachtoffer worden van pornoproducenten? Zo ja, welke maatregelen zet u in om dit te bewerkstelligen? Zo neen, waarom niet? Bent u bereid te onderzoeken hoeveel van de illegaal in Nederland verblijvende vreemdelingen slachtoffer worden van seksuele uitbuiting? </vraag>
      <noten afkomstig="vraag">
         <noot nummer="1">www.wantedgirls.rukpagina.nl</noot>
      </noten>
   </vragen>
   <antwoorden aantal="3">
      <antwoord nummer="1">Het bestaan van dergelijke Internetsites was mij niet bekend. Uit de informatie op de door u genoemde site valt niet op te maken dat het hier om illegale asielzoekers gaat. Illegale vreemdelingen mogen geen arbeid verrichten in Nederland. Voor illegale vreemdelingen wordt geen tewerkstellingsvergunning verstrekt. Bovendien geldt op dit moment een verbod op het verlenen van tewerkstellingsvergunningen voor werkzaamheden bestaande uit het verrichten van seksuele handelingen (artikel 3 Besluit uitvoering Wet arbeid vreemdelingen, Wav). Een werkgever die een illegale vreemdeling arbeid laat verrichten, bijvoorbeeld bestaande uit het verrichten van seksuele handelingen, handelt in strijd met de Wav. </antwoord>
      <antwoord nummer="2">De omschreven situatie kan op meerdere situaties duiden. Het kan gaan om illegale tewerkstelling. De Arbeidsinspectie houdt toezicht op de naleving van de Wet arbeid vreemdelingen. De prioriteit wordt echter gelegd bij sectoren waarin sprake is van verdringing van legale arbeidskrachten door illegaal tewerkgestelden. In de sector van seksuele dienstverlening is geen sprake van arbeidsmarktbeleid: CWI bemiddelt niet actief naar de bedrijfstak, seksuele dienstverlening geldt niet als algemeen geaccepteerde arbeid in de zin van de Wet Werk en Bijstand noch als passende arbeid binnen de Werkloosheidswet. Vanwege het ontbreken van een arbeidsmarktbelang is de Wav een minder geschikt kader om dergelijke exploitatie aan te pakken. Om die reden geeft de Arbeidsinspectie prioriteit aan het controleren van de naleving van de Wav in meer arbeidsmarktrelevante sectoren. Illegale vreemdelingen zouden vanuit hun kwetsbare positie echter ook in een uitbuitingssituatie terecht kunnen komen. Bijvoorbeeld indien de medewerking aan pornosites niet vrijwillig is geschied dan wel indien er overigens sprake is geweest van uitbuiting. In dit geval kan ik u melden dat mensenhandel, waar dan sprake van is, aangemerkt is als één van de zes landelijke speerpunten in de opsporing en vervolging van georganiseerde criminaliteit. </antwoord>
      <antwoord nummer="3">Het produceren van porno is in Nederland een legale economische activiteit. Wanneer illegale vreemdelingen ervoor kiezen in deze branche werkzaam te zijn is de Wet arbeid vreemdelingen van toepassing, zie hiervoor het antwoord op vraag 2. Wanneer illegale vreemdelingen echter in een uitbuitingssituatie terecht komen dient dit bestreden te worden. Om mensenhandel tegen te gaan is het Nationaal Actieplan Mensenhandel opgesteld evenals de Aanvullende maatregelen bij het Nationaal Actieplan Mensenhandel. Het is niet mogelijk in zijn algemeenheid te onderzoeken hoeveel illegalen slachtoffer worden van mensenhandel. Wel is het mogelijk aan te geven welke rol illegaliteit in de seksindustrie speelt. Momenteel loopt er een evaluatie van de effecten van de opheffing van het bordeelverbod. De resultaten daarvan zullen najaar 2006 aan de Kamer worden gezonden. Een van de aspecten waaraan aandacht wordt besteed is illegaal verblijf. Verder is het mogelijk inzicht te geven in het aantal slachtoffers van mensenhandel dat hiervan aangifte doet en gebruik maakt van de B9 regeling. Hier gaat het per definitie om slachtoffers die illegaal in Nederland verbleven. De Kamer is laatstelijk bij brief van 20 april jl. over deze aantallen geïnformeerd. Verder wordt er momenteel een meetinstrument ontwikkeld om in kaart te kunnen brengen hoe het gesteld is met de toegang tot en het gebruik van de B9 regeling. In dat licht komt er ook meer inzicht in hoe vaak het voorkomt dat er illegale vreemdelingen worden aangehouden van wie het vermoeden bestaat dat zij tewerk zijn gesteld in de seksindustrie. </antwoord>
      <noten afkomstig="antwoord"/>
   </antwoorden>
</kvr>
