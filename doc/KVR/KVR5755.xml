<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid G. de Jong (CDA) over de wet Economische Mededinging. (Ingezonden 11 september 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5755
</item>
         <item attribuut="Inhoud">Betreft de mededeling van supermarktketens Dirk van den Broek en Nettorama zich niet langer aan de wettelijke regels voor de minimum verkoopprijs van bekende merkartikelen te houden.</item>
         <item attribuut="Rubriek">Handel en economie (Binnenlandse handel) Handel en economie (Mededinging)</item>
         <item attribuut="Trefwoorden">Detailhandel Mededinging Prijzen</item>
         <item attribuut="Vindplaats">Kamervragen met antwoord 1997-1998, nr. 78, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">G. de Jong</persoon>
         </item>
         <item attribuut="Datum_reaktie">1997-10-02</item>
         <item attribuut="Datum_indiening">1997-09-11</item>
         <item attribuut="Document-id">KVR5755</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="157" allpagenumbers="157 158" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5755" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="78" onderwerp="" indiendatum="1997-09-11">
         <vrager partij="CDA" oorsprong="parlement">G. de Jong</vrager>
         <vraagt-aan/>
      </vraagdata>
      <antwoorddata antwoorddatum="1997-10-2">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebben de supermarktketens Dirk van den Broek en Nettorama bekend gemaakt zich niet langer aan de wettelijke regels voor de minimum verkoopprijs van bekende merkartikelen te houden, en daarmee vooruit te willen lopen op de inwerkingtreding van de nieuwe Wet Economische Mededinging? <voetnoot nummer="1"/>
      </vraag>
      <vraag nummer="2">Bent u van zins hiertegen op te treden? Zo ja, op welke wijze en binnen welke termijn? </vraag>
      <vraag nummer="3">Zo neen, waarom niet? Weegt u in dit geval wel voldoende mee dat het voor de producenten van dergelijke merkartikelen geen soelaas meer biedt een gang naar de rechter te maken, gezien de inwerkingtreding van de nieuwe WEM per 1 januari? </vraag>
      <vraag nummer="4">Staat een eventueel niet optreden van u in dezen niet op gespannen voet met de rechtszekerheid? </vraag>
      <vraag nummer="5">Herinnert u zich dat u de Kamer, op uitdrukkelijk verzoek van de CDA-fractie, heeft toegezegd extra goed te letten op verkoop beneden inkoopprijs? Is hiervan in het onderhavige geval wellicht sprake? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-08-15" bron="Trouw">Trouw, 15 augustus 1997</noot>
         <noot nummer="2" datum="1997-03-18" bron="Zie o.a. Handelingen II">Zie o.a. Handelingen II, 18 maart 1997, p. 4556</noot>
      </noten>
   </vragen>
   <antwoorden aantal="5">
      <antwoord nummer="1">Volgens een artikel in het dagblad Trouw van 15 augustus 1997 hebben woordvoerders van Dirk van den Broek en van Nettorama meegedeeld dat die ondernemingen A-merk-artikelen beneden de bodemprijs aanbieden. Dat die ondernemingen zich daarmee niet langer zouden houden aan de wettelijke regels voor de minimumprijs, zoals in dat artikel wordt gesteld, is kennelijk een misverstand. Een dergelijk wettelijk verbod bestaat immers niet. Wel is onder de bestaande Wet economische mededinging nog toegestaan om als fabrikant of andere leverancier van levensmiddelen met afnemers overeen te komen dat die de geleverde artikelen niet beneden een bepaalde prijs («bodemprijs») aan de consument aanbieden. </antwoord>
      <antwoord nummer="2">Neen. </antwoord>
      <antwoord nummer="3">Onder de Mededingingswet, die naar alle waarschijnlijkheid met ingang van 1 januari 1998 in werking zal treden, zullen overeenkomsten tussen een fabrikant of een andere leverancier en hun afnemers over de door die afnemers in acht te nemen bodemprijs onder het verbod van mededingingsafspraken vallen. Dat is naar mijn mening ook terecht, omdat er geen aanleiding is fabrikanten of andere leveranciers toe te staan hun afnemers op een zodanig essentieel punt als de verkoopprijzen in hun concurrentiemogelijkheden te beperken. Wel zullen fabrikanten en andere leveranciers hun afnemers nog adviezen kunnen geven over de door die afnemers toe te passen verkoopprijzen. Volgens het bedoelde artikel in Trouw zouden veel fabrikanten van A-merk-artikelen dat nu al doen. Dergelijke «verticale» adviesprijzen zullen niet in strijd zijn met de Mededingingswet, zolang een afnemer door de fabrikant of de andere leverancier op geen enkele wijze wordt gedwongen de adviesprijzen te volgen en de desbetreffende afnemers ook onderling hun verkoopprijzen niet afstemmen. Uit een oogpunt van mededingingsbeleid bestaat er geen bezwaar tegen dat een ondernemer artikelen beneden zijn inkoopprijs aanbiedt. Hij kan daar immers hele goede overwegingen voor hebben, zoals het onder de aandacht van de consument brengen van een nieuw artikel, het zo snel mogelijk willen verkopen van oude voorraden (uitverkoop) of het met een lage prijs voor een bepaald artikel trekken van klanten met de bedoeling de verkoop van andere artikelen te stimuleren (lokartikelverkoop). Lage prijzen komen bovendien de consument ten goede. Overigens zullen dergelijke acties over het algemeen ook van korte duur zijn, omdat een ondernemer het zich normaal gesproken niet kan veroorloven om artikelen langdurig beneden zijn inkoopprijs te verkopen. Wat de mogelijkheid betreft om de naleving van een, onder de bestaande Wet economische mededinging nog toegestane, bodemprijsovereenkomst via de rechter af te dwingen, merk ik het volgende op. Als een fabrikant van A-merk-artikelen van mening is dat een afnemer een tussen hen bestaande bodemprijsovereenkomst ten onrechte niet nakomt, kan hij in een procedure voor de burgerlijke rechter nakoming eisen. Of een gang naar de rechter geen soelaas meer biedt, omdat de Mededingingswet naar alle waarschijnlijkheid met ingang van 1 januari 1998 in werking zal treden, weet ik niet. In ieder geval is bij niet nakoming van een bodemprijsovereenkomst een procedure bij de burgerlijke rechter voor die fabrikant wel de aangewezen weg. </antwoord>
      <antwoord nummer="4">Dat ik niet van zins ben op te treden tegen het niet nakomen van een bodemovereenkomst door een afnemer, verdraagt zich naar mijn mening heel goed met de rechtszekerheid. Juist het wel optreden daartegen door de Minister van Economische Zaken zou tot rechtsonzekerheid kunnen leiden. Het behoort immers niet tot de competentie van de Minister van Economische Zaken om te beslissen of een ondernemer tot nakoming van een overeenkomst is gehouden en hem eventueel tot nakoming te dwingen. Dat zijn bevoegdheden die zijn voorbehouden aan de burgerlijke rechter. </antwoord>
      <antwoord nummer="5">Tijdens de mondelinge behandeling in de Tweede Kamer van het wetsvoorstel van de Mededingingswet heb ik toegezegd dat ik, maar vooral ook de Nederlandse Mededingingsautoriteit, het verschijnsel verkoop beneden inkoopprijs goed zal volgen. Ik heb die toezegging gedaan in verband met de vraag of het verbod van misbruik van een economische machtspositie in de Mededingingswet voldoende mogelijkheden zal bieden om tegen niet wenselijke vormen van verkoop beneden inkoopprijs op te treden. Het gaat daarbij om gevallen waarin een onderneming met een economische machtspositie een bepaald artikel gedurende langere tijd aanzienlijk beneden zijn inkoopprijs verkoopt met de bedoeling een concurrent van de markt te verdringen of toetreding van een concurrent tot de markt tegen te houden. Noch uit het bovengenoemde artikel uit Trouw noch anderszins heb ik de indruk dat van een dergelijke situatie in dit geval sprake is. </antwoord>
      <noten afkomstig="antwoord"/>
   </antwoorden>
</kvr>
