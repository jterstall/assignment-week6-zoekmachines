<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Rey en Van Erp (beiden VVD) over het dragen van klompen op de werkplek. (Ingezonden 12 december 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4183
</item>
         <item attribuut="Inhoud">De vragen betreffen de adviezen van een aantal Arbodiensten in het noorden van het land, om werknemers bij bepaalde werkzaamheden geen klompen, maar veiligheidsschoeisel te laten dragen.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming</item>
         <item attribuut="Vindplaats">Kamervragen met antwoord 1996-1997, nr. 504, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Van Rey</persoon>
            <persoon partij="VVD">Van Erp</persoon>
         </item>
         <item attribuut="Datum_reaktie">1997-01-10</item>
         <item attribuut="Datum_indiening">1996-12-12</item>
         <item attribuut="Document-id">KVR4183</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1035" allpagenumbers="1035 1036" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="504" onderwerp="" indiendatum="1996-12-12">
         <vrager partij="VVD" oorsprong="parlement">Van Rey</vrager>
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1997-01-10">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebben Arbodiensten in het noorden van het land uitgesproken, dat op grond van de Arbowet in een aantal werksituaties geen klompen meer gedragen mogen worden maar alleen nog maar veiligheidsschoeisel? </vraag>
      <vraag nummer="2">Kunt u aangeven of in sommige gevallen op grond van de Arbowet een verbod op het dragen van klompen geldt? </vraag>
      <vraag nummer="3">Zo neen, hebt u reeds stappen ondernomen om de uitspraken van de Arbodiensten te onderzoeken? Kan niet iedereen op zijn klompen aanvoelen, dat een uitspraak als deze ergens op gefundeerd moet zijn? </vraag>
      <vraag nummer="4">Kunt u aangeven of, zoals in de media naar voren komt, op grond van een nieuwe Europese richtlijn het dragen van klompen voor werkend Nederland voortaan verboden wordt en arbeiders alleen nog maar speciale veiligheidsschoenen mogen dragen? </vraag>
      <vraag nummer="5">Is er wetenschappelijk onderzoek gedaan naar de (on-)geschiktheid van klompen in arbeidssituaties? Zo ja, wat heeft dit onderzoek opgeleverd? </vraag>
      <vraag nummer="6">Deelt u de mening van de klompenmakers, dat klompen in een aantal gevallen meer bescherming bieden aan de voeten dan veiligheidsschoenen? </vraag>
      <vraag nummer="7">Kunt u duidelijkheid geven over de mogelijkheden die er zijn met betrekking tot de CE-markering voor klompen? </vraag>
      <vraag nummer="8">Bent u bereid in het kader van de promotie van Nederland, dat toch op vele plaatsen in de wereld als «klompenland» wordt gezien, bij te dragen aan de kosten die gemoeid zijn met het verkrijgen van een CE-markering? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Bij navraag bij een Arbodienst in het noorden van het land is vernomen dat deze Arbodienst in een aantal gevallen aan werkgevers heeft geadviseerd hun werknemers voor bepaalde werkzaamheden in plaats van klompen veiligheidsschoeisel te laten dragen. Dit advies is gebaseerd op de risico-inventarisatie van de door de werknemers uit te voeren werkzaamheden waarbij het gevaar op voetletsel aanwezig is. </antwoord>
      <antwoord nummer="2">De Arbo-regelgeving als zodanig spreekt zich niet uit over het wel of niet mogen dragen van klompen. Aan de hand van de in de Arbowet verplicht gestelde risico-inventarisatie en -evaluatie van de uit te voeren werkzaamheden moet worden vastgesteld of gevaar voor voetletsel aanwezig is en welke preventieve maatregelen dan genomen dienen te worden dan wel welke adequate persoonlijke beschermingsmiddelen zoals bijvoorbeeld veiligheidsschoenen noodzakelijk zijn. Daarbij gaat het niet alleen om het gevaar van getroffen worden door zware voorwerpen, maar ook om bijvoorbeeld val-, uitglij- en struikelgevaar. </antwoord>
      <antwoord nummer="3">Zie antwoord vraag 1. </antwoord>
      <antwoord nummer="4">Op grond van Europese richtlijnen zal het dragen van klompen door werkend Nederland niet worden verboden. Er kunnen zich echter situaties voordoen waarbij uit de risico-inventarisatie blijkt dat klompen niet de vereiste bescherming bieden. In die gevallen zal een doelmatig persoonlijk beschermingsmiddel moeten worden gekozen. </antwoord>
      <antwoord nummer="5">Er is geen wetenschappelijk onderzoek gedaan specifiek naar de (on-)geschiktheid van klompen in de arbeidssituatie. </antwoord>
      <antwoord nummer="6">Dit zal van geval tot geval moeten worden bekeken. De risico-inventarisatie van de betreffende werkomstandigheden speelt daarbij zoals aangegeven, een belangrijke rol. Overigens geeft de uitspraak: «Nu breekt mijn klomp» al aan dat ook bij klompen sprake is van risico. </antwoord>
      <antwoord nummer="7">Alleen als een fabrikant binnen de Europese Economische Ruimte (EER) klompen als persoonlijk beschermingsmiddel op de markt brengt, is deze fabrikant conform de Europese Richtlijn (89/686/EEG) verplicht de klompen te voorzien van een CE-markering en aan te geven tegen welke gevaren de klompen bescherming bieden. </antwoord>
      <antwoord nummer="8">Het is de fabrikant zelf die besluit of hij al of niet klompen op de markt wil brengen als een persoonlijk beschermingsmiddel conform de Europese regelgeving. De consequenties van deze keuze behoren voor zijn rekening te blijven. Ik ben dan ook niet bereid bij te dragen in de kosten die gemoeid zijn met het verkrijgen van een CE-markering. </antwoord>
      <noten afkomstig="antwoord"/>
   </antwoorden>
</kvr>
