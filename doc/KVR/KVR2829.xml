<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over de herzieningsprocedure van het Europees verdrag van de rechten van de mens. (Ingezonden 18 maart 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2829
</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten</item>
         <item attribuut="Vindplaats">Kamervragen met antwoord 1995-1996, nr. 878, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1996-03-28</item>
         <item attribuut="Datum_indiening">1996-03-18</item>
         <item attribuut="Document-id">KVR2829</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1779" allpagenumbers="1779 1780" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="878" onderwerp="" indiendatum="1996-03-18">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1996-03-28">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening van, onder meer, de voormalige Nederlandse rechter in het Europese Hof voor de Rechten van de Mens, mr. S.K. Martens, dat het wenselijk is dat een uitspraak van een nationale rechter, die onverenigbaar is met een uitspraak van het Europese Hof of de Europese Commissie voor de Rechten van de Mens, kan worden herzien? <voetnoot nummer="1"/>Zo neen, waarom niet? </vraag>
      <vraag nummer="2">Acht u artikel 13 van het EVRM een aanknopingspunt voor een dergelijke herzieningsprocedure? Zo neen, waarom niet? </vraag>
      <vraag nummer="3" voetnoot="2 3">Deelt u de mening, dat bij een door het Europese Hof, dan wel de Europese Commissie voor de Rechten van de Mens, gegrond verklaarde klacht, voor klager, mede gelet op de redelijke termijn voor burgerlijke procedures zoals bepaald in de jurisprudentie van het Europese Hof <voetnoot nummer="2"/>, de mogelijkheid van rekest-civiel de voorkeur verdient boven een onrechtmatige daad-actie tegen de Nederlandse staat? <voetnoot nummer="3"/>Zo neen, waarom niet? </vraag>
      <vraag nummer="4">Bent u bereid op korte termijn een wetswijziging te bevorderen die de vorengenoemde herzieningsprocedure binnen het Nederlandse recht mogelijk maakt? Zo neen, waarom niet? </vraag>
      <noten afkomstig="vraag">
         <noot nummer="1">Nederlands Juristenblad, 21 maart 1991 aflevering 12, p. 476</noot>
         <noot nummer="2">NJ 90, p. 231. NJ 94, p. 506</noot>
         <noot nummer="3">Ten nadele van de klager komt de duur van de eerste bodemprocedure te vervallen bij vaststelling van de redelijke termijn van de tweede bodemprocedure, bovendien zou rekest-civiel ook om proces-economische redenen de voorkeur verdienen boven een onrechtmatige daad-actie</noot>
      </noten>
   </vragen>
   <antwoorden aantal="3">
      <antwoord nummer="1 en 4">Mr. Martens bepleit, in het door de vragensteller bedoelde vraaggesprek, een regeling van het buitengewone rechtsmiddel van herziening waarbij in alle gevallen waarin een uitspraak van de Nederlandse rechter onverenigbaar is met die van de internationale rechter, de Nederlandse uitspraak kan worden vernietigd. Een dergelijke regeling zou mij te ver gaan. Zij zou het onherroepelijk gezag van het strafrechtelijk eindgewijsde vrijwel illusoir maken. Veroordeelden zouden immers, in alle gevallen waarin een internationale rechter jurisprudentie vormt die enig raakvlak heeft met een eerder tegen hen gewezen veroordelend vonnis, revisie kunnen aanvragen. Zo’n aanvraag zou steeds moeten worden toegewezen indien die internationale jurisprudentie afwijkt van de rechtsgronden die aan de veroordeling ten grondslag lagen. Dat zou zelfs het geval zijn als de ontwikkeling van die internationale jurisprudentie op het moment dat de nationale veroordeling werd uitgesproken, niet voorzienbaar was. Principieel ben ik van oordeel dat de herzieningsprocedure beperkt moet blijven tot de gevallen waarin een veroordeling te wijten is aan een rechterlijke misslag of dwaling. Bij een onvoorziene jurisprudentiewijziging is daarvan geen sprake. Ik sta echter niet negatief tegenover een mogelijkheid tot herziening van een veroordeling als het conflict van de rechtspraak te maken heeft met een verkeerde rechtsopvatting van de Nederlandse rechter over een verdragsbepaling waarover de internationale rechter nadien in die concrete of identieke zaak, een bindende uitspraak deed. Ik wil dan ook de mogelijkheid onderzoeken om artikel 457 Wetboek van Strafvordering in dat opzicht aan te passen. Van de uitkomst van dit onderzoek zal ik de Kamer te zijner tijd op de hoogte stellen. Onjuist acht ik bepaald de opvatting van mr. Martens, dat naar Nederlands recht geen rechtsmiddel open staat tegen de voortgezette executie van een strafvonnis, dat – achteraf – blijkt te berusten op een dwaling of een misvatting aangaande het verdragsrecht, zoals nadien geı¨nterpreteerd door een internationale rechter. In zoverre kan de veroordeelde bij de civiele rechter – eventueel in kort geding – terecht om, bij wege van executiegeschil, die voortgezette tenuitvoerlegging onrechtmatig te doen verklaren (bijvoorbeeld NJ 1970, 240 en NJ 1988, 841 openen daartoe de mogelijkheid). Die mogelijkheid vermindert de noodzaak aanzienlijk om op korte termijn de revisieprocedure te herzien. </antwoord>
      <antwoord nummer="2">Artikel 13 van het EVRM ziet op de mogelijkheid om de rechten die in het EVRM gegarandeerd worden, voor de nationale rechter «af te dwingen». Er bestaat in dit verband een relatie met de ontvankelijkheidsbepaling in artikel 26 EVRM waarin geregeld wordt dat de nationale rechtsmiddelen uitgeput moeten zijn alvorens men terecht kan bij de Commissie (voor de Rechten van de Mens). Artikel 13 betreft dus de nationale procedure vo´o´rdat een burger wegens een vermeende schending in Straatsburg terecht kan en niet de situatie na´dat in Straatsburg een uitspraak in de betreffende zaak is gedaan. Dat het EVRM niets regelt ten aanzien van herziening, maar de eventuele regeling van een dergelijke voorziening overlaat aan de nationale autoriteiten, blijkt ook uit de formulering van artikel 50 waarin het Hof de mogelijkheid heeft om een billijke genoegdoening vast te stellen indien het nationale recht slechts gedeeltelijk rechtsherstel toestaat. </antwoord>
      <antwoord nummer="3">Het is in Nederland nooit de bedoeling geweest om de rechtsgang naar Straatsburg te beschouwen of op te zetten als een soort «derde rechtsmiddel», na hoger beroep en cassatie. Ook in civiele zaken speelt een belangrijke rol dat aan de procedure eens een eind moet komen, zij het op andere gronden dan in het strafrecht. De civiele procedure betreft immers twee gelijkwaardige (civiele) partijen. Als de schorsende rechtsmiddelen (hoger beroep en cassatie) zijn uitgeput, moeten partijen erop kunnen vertrouwen dat het eindpunt is bereikt. Wat te denken bij voorbeeld van vermeende schending van het EVRM – bijv. procedurefouten – in een echtscheidingszaak terwijl e´e´n van de partijen na uitspraak van de echtscheiding hertrouwd is. Het is onmogelijk om dan te bepalen dat de echtscheidingsuitspraak geen kracht van gewijsde heeft. Heropenen van de zaak is in wezen onmogelijk. Uitzondering is dat e´e´n van de partijen door bedrieglijk handelen of nalaten een voor haar gunstige uitspraak heeft verkregen. In dat geval staat wel rekest-civiel open. Een complicerende factor zou voorts zijn dat de procedure voor het Hof in Straatsburg doorgaans tussen andere dan de twee civiele partijen loopt, nl. tussen de klager en de staat. Hiermee hangt samen dat een geslaagde klacht in Straatsburg nog niet het gelijk van de klager en het ongelijk van diens wederpartij inhoudt. Openstellen van rekest-civiel betekent dat deze wederpartij niettemin in een (weer) voortgaande procedure – met de kosten voor haar van dien – wordt meegesleept. Een onrechtmatige (overheids)daad-aktie richt zich daarentegen tot de staat die terecht de verantwoordelijkheid voor de eventuele schending draagt en zich daar dus ook tegenover de rechter voor zal verantwoorden. De rechter bepaalt dan in hoeverre de geconstateerde schending gevolgen heeft gehad voor de civiele procedure en kan op grond daarvan een schadevergoeding vaststellen die de staat aan de burger zal moeten voldoen. Overigens zie ik niet dat rekest-civiel minder snel tot overschrijding van de redelijke termijn leidt dan een onrechtmatige daad-aktie. </antwoord>
      <noten afkomstig="antwoord"/>
   </antwoorden>
</kvr>
