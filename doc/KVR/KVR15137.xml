<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Van der Knaap (beiden CDA) aan de staatssecretaris van Sociale Zaken en Werkgelegenheid, dhr. Hoogervorst, over aanbesteding reïntegratie-trajecten. (Ingezonden 30 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15137
</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding) Sociale zekerheid (Bedrijfsverenigingen)</item>
         <item attribuut="Trefwoorden">Arbeidsbemiddeling Uitvoeringsinstellingen sociale verzekeringen Werkloosheidsbestrijding</item>
         <item attribuut="Vindplaats">Kamervragen met antwoord 2001-2002, nr. 682, Tweede Kamer</item>
         <item attribuut="Vraagnr_bij_indiening">2010205140</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Van der Knaap</persoon>
         </item>
         <item attribuut="Datum_reaktie">2002-02-22</item>
         <item attribuut="Datum_indiening">2002-01-30</item>
         <item attribuut="Document-id">KVR15137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1433" allpagenumbers="1433 1434" vetnummer="2010205140" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15137" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="682" onderwerp="" indiendatum="2002-01-30">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Van der Knaap</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2002-02-22">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe beoordeelt u het communiceren van het Uitvoeringsinstituut Werknemers Verzekeringen (UWV) over de reïntegratieaanbesteding via een artikel in een krant <voetnoot nummer="1"/>in plaats van middels een mededeling direct aan de betrokken reïntegratiebedrijven? </vraag>
      <vraag nummer="2">Wordt hier een trend gezet in de vorm van automatische verlenging van contracten met uitvoerende bedrijven, waardoor andere reïntegratiebedrijven worden uitgesloten? Zo neen, waar blijkt dat uit? </vraag>
      <vraag nummer="3">Hoe wordt dit ingepast binnen de openbare aanbestedingsprocedure waarvoor de marktpartijen toch over voldoende betrouwbare uitgangspunten moeten beschikken, aangezien de verlening van de huidige gunningsperiode ook betekent een verkorting van de nieuwe gunningsperiode en dus tussentijdse aanpassingen van het bestek? </vraag>
      <vraag nummer="4">Klopt het dat enkele reïntegratiebedrijven hebben gepoogd in het bezit te komen van de zogenaamde puntenkaart? Hoe heeft dit kunnen gebeuren en hoe beoordeelt u deze gang van zaken? Om hoeveel en welke bedrijven gaat het en hoe gaat het UWV hiermee om? Hoe wordt voorkomen dat iets dergelijks zich opnieuw voordoet? </vraag>
      <vraag nummer="5" voetnoot="2">Is het waar <voetnoot nummer="2"/>dat het UWV, het GAK en de reïntegratiebedrijven 20% van de cliënten buiten beschouwing laten en alleen rekenen met het aantal mensen waarmee de reïntegratiebedrijven daadwerkelijk aan de slag gaat? Klopt het dat er nog eens 20% afvalt na het eerste gesprek met de reïntegratiebedrijven, waardoor de gestelde normen niet gehaald worden? Hoe beoordeelt u deze gang van zaken in het licht van enerzijds de sluitende aanpak en anderzijds het uitgangspunt dat niemand op voorhand mag worden afgeschreven? </vraag>
      <vraag nummer="6">Deelt u de mening dat dit «oppoetsen van cijfers» niet past in een effectief reïntegratiebeleid? Bestaat er geen gevaar dat uitkeringsgerechtigden in een «draaideur» terechtkomen en van traject naar traject moeten hoppen, waarbij op voorhand reeds duidelijk is dat deze werkzoekenden behoren tot de groep die keer op keer niet succesvol wordt gereïntegreerd? Welke maatregelen zullen worden getroffen om te voorkomen dat er een harde kern van «draaideurwerkzoekenden» ontstaat? </vraag>
      <noten afkomstig="vraag">
         <noot nummer="1" datum="2002-01-15" bron="De Volkskrant">De Volkskrant, 15 januari 2002</noot>
         <noot nummer="2" datum="2002-01-17" bron="Trouw">Trouw, 17 januari 2002</noot>
      </noten>
   </vragen>
   <antwoorden aantal="6">
      <antwoord nummer="1">De krant is niet het juiste kanaal om met de betrokken reïntegratiebedrijven over het verlengen van contracten te communiceren. Dat is dan ook niet gebeurd. De betrokken partijen zijn omstreeks 23 november 2001 door het UWV persoonlijk geïnformeerd over de contractverlenging en gevraagd om aan te geven of zij hiermee akkoord konden gaan. Alle reïntegratiebedrijven zijn hiermee akkoord gegaan. </antwoord>
      <antwoord nummer="2">Neen. Het veranderen van contractpartner vergt een goede uitvoeringstechnische voorbereiding. Het verlengen van de contracten tot 1 april 2002 biedt het UWV de mogelijkheid de uitvoering zo te organiseren dat cliënten geen hinder ondervinden van deze overgang. Ik heb daarom ingestemd met het verlengen van de contracten onder de voorwaarde dat de aanbestedingsprocedure het komend jaar wel tijdig is afgerond. In de aanbestedingsprocedure voor het jaar 2002 is wel een (niet automatische) mogelijkheid voor contractverlenging opgenomen. Het betreft de mogelijkheid om de contracten van de best presterende reïntegratiebedrijven te verlengen, terwijl de overige contracten opnieuw worden aanbesteed. Hierdoor ontstaat de door het kabinet gewenste mix van enerzijds langer lopende contracten ten behoeve van stabiliteit in de dienstverlening en anderzijds een jaarlijks terugkerende aanbesteding ten behoeve van een goede marktwerking. </antwoord>
      <antwoord nummer="3">Het is niet wenselijk om reïntegratiecontracten af te sluiten met een looptijd van minder dan een jaar aangezien reïntegratiebedrijven de tijd dienen te krijgen om overeengekomen prestaties, zoals doorlooptijden en plaatsingspercentages, waar te maken. De nieuwe contracten worden derhalve niet verkort, maar hebben een looptijd van 1 april 2002 tot 1 april 2003. Het bestek behoefde voor deze wijziging niet aangepast te worden. </antwoord>
      <antwoord nummer="4">In het bestek bij de aanbestedingsprocedure zijn in volgorde van belangrijkheid selectiecriteria vermeld. De «puntenkaart» vermeldt per criterium een wegingsfactor. De wegingsfactoren zijn niet openbaar. Hiermee wordt voorkomen dat reïntegratiebedrijven de offerte toesnijden op het criterium met de hoogste wegingsfactor. Het UWV heeft niet feitelijk kunnen vaststellen dat reïntegratiebedrijven hebben geprobeerd om in het bezit te komen van de puntenkaart. Wel waren er geruchten van die strekking. Het is onduidelijk gebleven welke bedrijven hierbij betrokken waren. Naar aanleiding van de geruchten zijn er dwingende afspraken gemaakt ten aanzien van de beveiliging van de puntenkaart en de procedure. Uit de ontvangen offertes valt af te leiden dat de puntenkaart bij de deelnemende bedrijven niet bekend was. In de toekomst zal de kring van medewerkers die toegang heeft tot de puntenkaart nog beperkter worden ingevuld. </antwoord>
      <antwoord nummer="5">Voor een aantal cliënten voor wie een reïntegratietraject is ingekocht, wordt niet met een traject gestart. Nog een aantal cliënten valt tijdens een traject uit. Er zijn verschillende reden waardoor cliënten kunnen «uitvallen». Cliënten kunnen vóór het beëindigen van een traject zelf werk vinden. Ook vallen er cliënten uit door ziekte of het verergeren van de arbeidsongeschiktheid. Een reïntegratiebedrijf kan tijdens de intake concluderen dat hij niet de meest geschikte opdrachtnemer is voor de cliënt (overigens is deze vorm van uitval contractueel gemaximeerd). Cliënten die uitvallen worden niet aan hun lot overgelaten. Het UWV zoekt in samenspraak met de cliënt naar een andere oplossing (de zogenoemde «tweede kans»). Daarnaast zijn er cliënten die niet willen meewerken aan reïntegratie. Indien zij daarvoor geen overtuigende reden kunnen opgeven, voorziet de wet in het opleggen van een sanctie. Het kabinet is van mening dat met dit beleid recht wordt gedaan aan het streven naar sluitende aanpak. </antwoord>
      <antwoord nummer="6">Er is geen sprake van het «oppoetsen» van cijfers. De effectiviteit van reïntegratietrajecten wordt gemeten door het aantal duurzame plaatsingen te vergelijken met het aantal ingekochte trajecten. De uitval maakt derhalve onderdeel uit van het kengetal. Om de prestaties van reïntegratiebedrijven te meten, wordt het aantal duurzame plaatsingen gerelateerd aan het aantal gestarte trajecten, waarbij opgemerkt dient te worden dat het aantal cliënten dat niet door het reïntegratiebedrijf in traject wordt genomen, contractueel gemaximeerd is. Het aanbieden van een reïntegratietraject is een instrument waarmee de kans op werk wordt vergroot, maar geeft geen garantie op het vinden van een baan. Een aantal cliënten zal na een niet succesvol traject nogmaals benaderd moeten worden, terwijl voor een aantal cliënten geconcludeerd zal moeten worden dat er geen kansen op de arbeidsmarkt zijn. De keuze tussen het wel of niet herhaald inzetten van een traject wordt op basis van een beoordeling van de persoonlijke omstandigheden van de cliënt en de mogelijkheden op de arbeidsmarkt gemaakt door een arbeidsdeskundige, eventueel in samenspraak met een verzekeringsarts. Met het UWV zullen indicatoren ontwikkeld worden als hulpmiddel bij de beoordeling van het al dan niet herhaald inzetten van een traject. </antwoord>
      <noten afkomstig="antwoord"/>
   </antwoorden>
</kvr>
