<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie inzake de voorgenomen uitbesteding van werkzaamheden bij het Marinebedrijf in Den Helder. (Ingezonden 23 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25262
</item>
         <item attribuut="Inhoud">Het Marinebedrijf is voornemens bepaalde werkzaamheden voortaan uit te besteden aan commerciële bedrijven. Om welk werk gaat het en wat zijn de gevolgen voor de werkgelegenheid bij het Marinebedrijf en in Den Helder.</item>
         <item attribuut="Rubriek">Arbeid (Overig) Veiligheidsbeleid en defensie (Marine)</item>
         <item attribuut="Trefwoorden">Marine Werkgelegenheid</item>
         <item attribuut="Vindplaats">Kamervragen met antwoord 2005-2006, nr. 1174, Tweede Kamer</item>
         <item attribuut="Vraagnr_bij_indiening">2050608670</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-04-05</item>
         <item attribuut="Datum_indiening">2006-02-23</item>
         <item attribuut="Document-id">KVR25262</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2499" allpagenumbers="2499 2500" vetnummer="2050608670" code="0506tkkvr1174" lopendefooter="Tweede Kamer, vergaderjaar 2005–2006, Aanhangsel" filenaam="KVR25262" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1174" onderwerp="" indiendatum="2006-02-23">
         <vrager partij="SP" oorsprong="parlement">Van Velzen</vrager>
         <vraagt-aan/>
      </vraagdata>
      <antwoorddata antwoorddatum="5 april 2006), zie ook Aanhangsel Handelingen nr. 1145, vergaderjaar 2005–2006.">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van berichten in de pers dat het Marinebedrijf in Den Helder werk zal gaan uitbesteden? <voetnoot nummer="1"/>
      </vraag>
      <vraag nummer="2">Is het waar dat het Marinebedrijf voornemens is bepaalde werkzaamheden voortaan uit te besteden aan commerciële bedrijven? Zo ja, wat houden de plannen precies in en op welke termijn dienen deze plannen te worden uitgevoerd? Hoeveel banen worden er uitbesteed en vallen er bij het Marinebedrijf gedwongen ontslagen? Wordt hierover overleg gevoerd met de vakbonden? Indien neen, waarom niet? </vraag>
      <vraag nummer="3">Is het waar dat het bij de uitbesteding gaat om werk dat nu wordt verricht door de afdeling «cobineutra» (centraal oppervlakte en behandelingsinstallatie)? Vallen «takelaars» en medewerkers die isolatie van leidingen op schepen verzorgen ook onder deze afdeling en wordt hun werk ook uitbesteed? </vraag>
      <vraag nummer="4">Bent u in gesprek met partners om dit werk uit te besteden? Kunt u aangeven om wie het gaat? </vraag>
      <vraag nummer="5" voetnoot="2">Is het waar dat het Marinebedrijf momenteel veel werkkrachten moet inhuren om het werk aan te kunnen? Indien dit zo is, waarom wordt dan gekozen voor uitbesteding tegen meerkosten in plaats van het aanhouden of inhuren van medewerkers in vaste dienst? <voetnoot nummer="2"/>
      </vraag>
      <vraag nummer="6">Is het waar dat de tarieven voor medewerkers van het Marinebedrijf rond de 30 euro per uur schommelen, terwijl voor extern in te huren personeel een prijs van minimaal 55 euro zou moeten worden betaald? Zo ja, waarom wordt dan toch overgegaan tot uitbesteding van werk van het Marinebedrijf? Kunt u uw antwoord toelichten? </vraag>
      <vraag nummer="7">Deelt u de mening dat uitbesteding van de werkzaamheden van het Marinebedrijf mogelijk leidt tot de situatie dat Defensie overgeleverd is aan een monopolist, temeer daar de Duitse marktsituatie hiervan een voorbeeld is? Zo neen, waarom niet? Zo ja, welke maatregelen neemt u om dat te voorkomen? </vraag>
      <vraag nummer="8">Deelt u de mening dat deze plannen zich slecht verhouden tot de aangenomen motie-Bakker van 22 oktober 2003, waarin de regering verzocht wordt de sociaal-economische positie van Den Helder te versterken? Zo neen, waarom niet? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-02-10" bron="Editie Helderse Courant van Noord-Hollands Dagblad" titel="Actiedraaiboeken komen bij vakbond al uit de kast">Editie Helderse Courant van Noord-Hollands Dagblad, 10 februari 2006: «Actiedraaiboeken komen bij vakbond al uit de kast»</noot>
         <noot nummer="2">Idem. Genoemd wordt 170.000 manuren</noot>
         <noot nummer="3">Zie Handelingen 29 200 X nr. 38</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Structurele samenwerking tussen het Marinebedrijf en private partners is een vorm van publiekprivate samenwerking waarmee wordt beoogd de beschikbare personele en materiële capaciteiten beter te benutten en kosten te besparen. Over het voornemen om te komen tot publiekprivate samenwerking heb ik de Kamer bij diverse gelegenheden geïnformeerd. In de begroting van 2006 heb ik aangegeven dat publiekprivate samenwerking tussen het Marinebedrijf en private partners nader wordt onderzocht en dat onder meer gedacht wordt aan het conserveren van schepen voor oppervlaktebehandeling. Uit het onderzoek is gebleken dat inhuur op het gebied van conservering, waaronder schilderwerk van schepen, structureel is en dat kosten kunnen worden bespaard door dit werk geheel uit te besteden waardoor tevens de aansturing en coördinatie vereenvoudigt. Omdat in de huidige situatie voor dit werk personeel wordt ingehuurd, resulteert dit niet in verdringing van «eigen Marinebedrijfbanen’. Daarnaast is uit het onderzoek gebleken dat het mogelijk is om onderdelen van het productieproces van het Marinebedrijf door een private partij op het Marinebedrijf te laten uitvoeren. In die constructie voert de private partij het door Defensie ingebrachte werkpakket uit, gaat het personeel over en kan de private partij het werkpakket eventueel uitbreiden met aanvullend werk. Zo kan bij een teruglopend werkpakket binnen Defensie het werkgelegenheidspotentieel zo veel mogelijk worden behouden of zelfs worden uitgebreid. In dit verband is bij het Marinebedrijf een aantal bedrijfsprocessen geselecteerd die voor samenwerking met private partijen in aanmerking komen. Dit kan mede een bijdrage zijn om de economische positie van de gemeente Den Helder te versterken. Gelet op de implicaties van deze constructie voor de bedrijfsvoering van het Marinebedrijf wordt een gefaseerde aanpak voorgestaan, zodat het Marinebedrijf in staat blijft om de regie over de bedrijfsvoering te blijven voeren. Naar aanleiding van het onderzoek ben ik voornemens om nu eerst de aanbesteding van de publiekprivate samenwerking ten aanzien van de Centrale Oppervlaktebehandelingsinstallatie (Cobi-Neutra), de activiteiten op het gebied van isoleren en stofferen en de activiteiten op het gebied van hef-, hijs- en trekinrichtingen te starten. In totaal gaat het daarbij om tussen de 50 en 70 functieplaatsen die mogelijk naar een civiele partij overgaan. Niet al deze functies zijn momenteel gevuld. Het personeel en de medezeggenschapscommissie van de betrokken bedrijfsonderdelen is geïnformeerd door het lijnmanagement. Bij het bezoek van de Inspecteur-Generaal van de Krijgsmacht (IGK) aan het Marinebedrijf op 8 februari 2006 vormde een gesprek over deze plannen tussen de IGK en het personeel van de Cobi-Neutra een onderdeel van het programma. Indien eerdergenoemde aanbestedingen succesvol blijken te zijn, dan verwacht ik dat er in de komende jaren meer mogelijkheden beschikbaar komen om activiteiten van het Marinebedrijf op de markt te brengen ten behoeve van publiekprivate samenwerking. Daarbij wordt er uitdrukkelijk op gelet dat er geen risico’s worden genomen met betrekking tot de ondersteuning van de operationele vloot. </antwoord>
      <antwoord nummer="4">Op dit moment zijn er nog geen concrete partners waarmee wordt gesproken of onderhandeld omdat de aanbestedingsprocedure nog niet van start is gegaan. </antwoord>
      <antwoord nummer="5 en 6">Reeds vele jaren wordt de beschikbare personele capaciteit door middel van inhuur aangevuld om pieken in de werklast flexibel en doelmatig op te vangen. Indien een dergelijke inhuur structureel is, zoals bij conservering, dan wordt bezien of het doelmatig is deze werkzaamheden uit te besteden. Hiermee wordt dan de coördinatie en beheersing van de werklast aanzienlijk vereenvoudigd. Voor de Cobi-Neutra en de hef-, hijs- en trekmiddelen wordt overigens alleen in uitzonderlijke situaties zoals langdurig ziekteverzuim of enorme piekbelasting, personeel ingehuurd. De vraag of er personeel voor extra werkzaamheden moeten worden ingehuurd, of werkzaamheden moeten worden uitbesteed of dat daar vast personeel voor moet worden aangetrokken, is dus niet alleen afhankelijk van uurprijzen maar van vele factoren en wordt daarom van geval tot geval bezien. </antwoord>
      <antwoord nummer="7">Neen. De selectie van bedrijfsactiviteiten voor uitbesteding gaat uit van een competitieve marktwerking, waarvoor onder meer als criteria gelden dat de gevraagde diensten generiek van aard zijn en dat meerdere aanbieders op de markt actief zijn. De relatieve kleinschaligheid van de uitbestedingen speelt hier tevens een rol. </antwoord>
      <antwoord nummer="8">Neen. Als de plannen inderdaad gerealiseerd kunnen worden, zal dat veeleer kunnen leiden tot behoud van activiteiten in Den Helder, op het terrein van het Marinebedrijf. Hierbij worden kansen gecreëerd voor het uitbreiden van bedrijvigheid in Den Helder in die situaties waarin een private partij binnen de mogelijkheden additioneel werk aantrekt. Daarnaast blijf ik betrokken bij de oplossing van resterende knelpunten in de verdere economische ontwikkeling van Den Helder, voor zover daarbij sprake is van een specifieke verantwoordelijkheid van het Rijk. </antwoord>
      <noten afkomstig="antwoord"/>
   </antwoorden>
</kvr>
