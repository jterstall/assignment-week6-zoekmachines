<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Molenaar (PvdA) aan de ministers van Buitenlandse Zaken en voor Ontwikkelingssamenwerking over National Geographic, de Wereldbank en filmrechten. (Ingezonden 18 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14582
</item>
         <item attribuut="Inhoud">Vragen over het bericht dat National Geographic van de Wereldbank de rechten heeft gekocht van 2000 uur film over met name derde wereldlanden (www.docos.com).</item>
         <item attribuut="Rubriek">Cultuur en taal (Beeldende kunsten) Ontwikkelingssamenwerking (Overig)</item>
         <item attribuut="Trefwoorden">Films Ontwikkelingssamenwerking Wereldbank</item>
         <item attribuut="Vindplaats">Kamervragen met antwoord 2001-2002, nr. 238, Tweede Kamer</item>
         <item attribuut="Vraagnr_bij_indiening">2010201280</item>
         <item attribuut="Afkomstig_van">Buitenlandse Zaken (BUZA) Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Molenaar</persoon>
         </item>
         <item attribuut="Datum_reaktie">2001-11-12</item>
         <item attribuut="Datum_indiening">2001-10-18</item>
         <item attribuut="Document-id">KVR14582</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="501" allpagenumbers="501 502" vetnummer="2010201280" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14582" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="238" onderwerp="" indiendatum="2001-10-18">
         <vrager partij="PvdA" oorsprong="parlement">Molenaar</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-11-12">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het bericht dat National Geographic van de Wereldbank de rechten heeft gekocht van 2000 uur film over met name derde wereldlanden? <voetnoot nummer="1"/>
      </vraag>
      <vraag nummer="2">Hebben de landen, instituties of personen die onderwerp zijn van het filmmateriaal ooit schriftelijk toestemming gegeven tot filmen en zijn zij ooit op de hoogte gesteld van het eindresultaat? Zijn zij ook op de hoogte gesteld of in staat geweest toestemming te geven voor het doorverkopen van het materiaal? </vraag>
      <vraag nummer="3">Is er sprake geweest van een openbare aanbesteding, ook in de betreffende landen om dit materiaal te verwerven en was daarbij sprake van een «level playing field»? Zo niet waarom niet en wat kunt u doen om dit te bewerkstelligen? </vraag>
      <vraag nummer="4">Is het recht exclusief of non-exclusief en voor welke termijn zou dit recht dan gelden, of wordt dit filmbestand publiek domein? </vraag>
      <vraag nummer="5">Kent u vergelijkbare instituten zoals de Wereldbank die met publieke financiering filmarchieven hebben opgebouwd de afgelopen 50 jaar? </vraag>
      <vraag nummer="6">Heeft National Geographic ook toestemming van de Wereldbank om het filmmateriaal te exploiteren? Zo, ja onder welke condities? </vraag>
      <vraag nummer="7">Erkent u de waarde in historische zin en het belang van een nationaal erfgoed van het materiaal voor de desbetreffende landen? </vraag>
      <vraag nummer="8">Hebben de gefilmde landen, instituties en personen gratis toegang tot het materiaal en wat gebeurt er met de eventuele opbrengst van de verkoop van het materiaal? </vraag>
      <vraag nummer="9">Is het mogelijk een lijst te verkrijgen waarbij de 2000 uur film inhoudelijk wordt beschreven? </vraag>
      <noten afkomstig="vraag">
         <noot nummer="1" titel="Nat Geo library takes 2000 hours from World Bank">www.docos.com , (industrial news) «Nat Geo library takes 2000 hours from World Bank», 05-10-01</noot>
      </noten>
   </vragen>
   <antwoorden aantal="9">
      <antwoord nummer="1">Ja. Het betreft evenwel geen verkoop, maar de overdracht van ca. 600 uur van de in totaal 2000 uur videomateriaal van de Wereldbank met als doel inventarisatie en digitalisatie. </antwoord>
      <antwoord nummer="2">Het videomateriaal bevat een aantal interviews en de geïnterviewde personen hebben een kopie van het eindproduct van de Wereldbank ontvangen. Zoals gebruikelijk is vooraf toestemming gevraagd van de geïnterviewde personen en/of instellingen, maar voor het grootste deel betreft het algemene beelden van mensen, landen en situaties. Het gaat om vrije nieuwsgaring waarvoor geen toestemming is vereist en ook niet mogelijk is. Het is volgens de Wereldbank overigens onwaarschijnlijk dat de National Geographic deze interviews zal uitkiezen, omdat men zich richt op beeldmateriaal en niet op gesproken woord. In het contract tussen de Wereldbank en de National Geographic is opgenomen dat de Wereldbank niet verantwoordelijk is voor het verkrijgen van toestemming van derden voor publicatie. De National Geographic zal, als zij dat noodzakelijk acht, toestemming moeten vragen aan de betrokken personen en instellingen en eventuele rechten dienen te betalen voor het gebruik van het materiaal. </antwoord>
      <antwoord nummer="3">De opzet van de Wereldbank was om haar videomateriaal zonder extra kosten toegankelijker te maken en het met dat doel te digitaliseren. Daartoe zijn voorstellen gevraagd aan vijf bedrijven, waarvan alleen de National Geographic aanbood het materiaal kosteloos te digitaliseren en de marketing en administratie te verzorgen. De kosten zullen worden gedekt door toekomstige verkopen. Het feit dat het kantoor van de National Geographic dichtbij de Wereldbank is gelegen en het transport van de 800–1000 videobanden (die de Wereldbank tijdens de bewerking door de National Geographic eventueel nog zou willen gebruiken) van en naar de Wereldbank vereenvoudigde, is mede van invloed geweest. </antwoord>
      <antwoord nummer="4">Volgens het contract heeft de National Geographic voor een periode van zeven jaar het exclusieve recht de ca. 600 uur materiaal voor commerciële doeleinden op de markt te brengen. Daarnaast behoudt de Wereldbank het recht de beelden zelf te gebruiken of toestemming te verlenen aan anderen ze te gebruiken voor filantropische of educatieve doeleinden. Het videomateriaal blijft derhalve beschikbaar als openbaar bezit. </antwoord>
      <antwoord nummer="5">Nee, maar het is zeer waarschijnlijk dat de andere multilaterale ontwikkelingsbanken, evenals de VN-instellingen in de loop der jaren video-opnamen hebben gemaakt en bewaard. </antwoord>
      <antwoord nummer="6">Ja, zie ook het antwoord op vraag drie en vier. Van de winst die de National Geographic maakt met de exploitatie van het materiaal zal 25% worden overgedragen aan de Wereldbank. </antwoord>
      <antwoord nummer="7">In algemene zin kan deze vraag positief worden beantwoord. Over de kwaliteit van het materiaal dat de Wereldbank in de loop der jaren heeft verzameld is mij echter niets bekend en het is daarom niet mogelijk te beoordelen of dit materiaal van belang is voor het nationaal erfgoed van betrokken landen. </antwoord>
      <antwoord nummer="8">De Wereldbank biedt gratis toegang tot het videomateriaal aan allen die het willen gebruiken voor educatieve en/of filantropische (niet-commerciële) doeleinden. De verwachte inkomsten zal de Wereldbank gebruiken voor het maken van nieuwe films ter illustratie en ondersteuning van het werk van de Wereldbank. </antwoord>
      <antwoord nummer="9">Nee, er is momenteel geen volledige inventaris van het beeldmateriaal van de Wereldbank en zij beschikt ook niet over de middelen om die te maken. Dat is een van de redenen voor de overeenkomst met de National Geographic: de organisatie zal 600 uur beeldmateriaal selecteren, inventariseren en digitaliseren. De komende twee tot drie jaar zal aan de inhoudsopgave worden gewerkt en deze zal breed worden verspreid. </antwoord>
      <noten afkomstig="antwoord"/>
   </antwoorden>
</kvr>
