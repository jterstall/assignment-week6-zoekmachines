<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over de WAZ. (Ingezonden 8 november 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14672
</item>
         <item attribuut="Inhoud">Vragen over de knelpunten rond WAZ voor zelfstandigen zonder personeel, die geen aanvullende arbeidsongeschiktheidsverzekering afsluiten, waardoor zij in het eerste ziektejaar geen enkel inkomen vanuit de sociale zekerheid hebben en na één jaar een WAZ-uitkering van 70% van het minimumloon.</item>
         <item attribuut="Rubriek">Bedrijfsleven en industrie (Midden- en kleinbedrijf) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsverzekeringen Zelfstandigen</item>
         <item attribuut="Vindplaats">Kamervragen met antwoord 2001-2002, nr. 314, Tweede Kamer</item>
         <item attribuut="Vraagnr_bij_indiening">2010202060</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2001-11-27</item>
         <item attribuut="Datum_indiening">2001-11-08</item>
         <item attribuut="Document-id">KVR14672</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="655" allpagenumbers="655 656" vetnummer="2010202060" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14672" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="314" onderwerp="" indiendatum="2001-11-8">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-11-27">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend <voetnoot nummer="1"/>dat 48% van de zelfstandigen zonder personeel (ZZP-ers) geen aanvullende arbeidsongeschiktheidsverzekering sluiten, waardoor zij in het eerste ziektejaar geen enkel inkomen vanuit de sociale zekerheid hebben en na één jaar een WAZ-uitkering van 70% van het minimumloon? </vraag>
      <vraag nummer="2">Is het waar dat steeds meer ZZP-ers naast hun bedrijf kiezen voor een deeltijdbaan in loondienst vanwege de risico’s? </vraag>
      <vraag nummer="3" voetnoot="2">Bent u het eens met de Raad voor het Zelfstandig Ondernemerschap (RZO) die stelt dat de WAZ een redelijk dure verzekering is met weinig aantrekkelijke voorwaarden? <voetnoot nummer="2"/>Zo neen, waarom niet? </vraag>
      <vraag nummer="4">Hoeveel WAZ-gelden zijn er uitgekeerd de afgelopen 3 jaar en hoeveel bedraagt de reserve op dit moment? </vraag>
      <vraag nummer="5">Is het waar dat ondernemers die niet meer werkzaam zijn geen premie meer betalen en dus ook geen aanspraak meer kunnen maken op een uitkering? </vraag>
      <vraag nummer="6">Kunnen niet meer actieve directeur/grootaandeelhouders van een BV vrijgesteld worden van premiebetaling, waarbij zij dan uiteraard ook geen rechten meer kunnen doen gelden en tevens geen reïntegratieverplichting hebben? </vraag>
      <vraag nummer="7">Wat vindt u van het pleidooi van de RZO tot draagvlakverbreding op en rond het minimuminkomen ter bescherming van alle werkenden? Kunt u uw standpunt toelichten? </vraag>
      <noten afkomstig="vraag">
         <noot nummer="1" datum="2001-11-7" bron="Volkskrant">Volkskrant, 7 november 2001</noot>
         <noot nummer="2" titel="Concurrentie op wetgeving tussen werknemers en ondernemers met en zonder personeel">Rapport «Concurrentie op wetgeving tussen werknemers en ondernemers met en zonder personeel»</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Ja. Het in het Volkskrant-artikel genoemde percentage is ontleend aan een onderzoeksrapport van TNO-arbeid <voetnoot nummer="1"/>. Voor dit onderzoek zijn 1024 zelfstandigen ondervraagd naar – onder meer – de wijze waarop zij hun sociale zekerheid hadden georganiseerd. Van de betrokken zelfstandigen gaf 52% aan zich aanvullend verzekerd te hebben tegen ziekte en arbeidsongeschiktheid. </antwoord>
      <antwoord nummer="2">Uit voornoemd onderzoeksrapport blijkt dat 13% van de zelfstandigen naast het eigen bedrijf ook in loondienst werkzaam is. Van deze zelfstandigen gaf een gering aantal (17 van de 129) als reden daarvoor aan het verzekerd zijn voor de ZW en de WAO. Mij zijn geen gegevens bekend waaruit een toename blijkt van het aantal ZZP-ers dat vanwege sociale risico’s naast hun bedrijf in loondienst gaat werken. </antwoord>
      <antwoord nummer="3">Ik ben het met die stelling niet eens. Zelfstandigen kunnen op grond van de WAZ bij langdurige arbeidsongeschiktheid in aanmerking komen voor een uitkering op minimumniveau, net zoals vóór 1998 op grond van de AAW het geval was. Er bestaat recht op een WAZ-uitkering zolang de arbeidsongeschiktheid voortduurt, maximaal tot de zelfstandige 65 jaar is. De verplichte WAZ-verzekering zorgt voor een collectief draagvlak voor de financiering van het arbeidsongeschiktheidsrisico van zelfstandigen. De wetgever heeft bewust gekozen voor een uitkering op minimumniveau. Boven dit minimum hebben zelfstandigen de vrijheid om zelf te bepalen hoe zij verzekerd willen zijn. Naast een verzekering van het arbeidsongeschiktheidsrisico is via de WAZ ook de uitkering in verband met bevalling ten behoeve van vrouwelijke verzekerden geregeld. De WAZ-premie wordt lastendekkend vastgesteld. Hij bedraagt in 2001 8,8% van het premie-inkomen boven een franchise van 29 000 gulden. Premies zijn verschuldigd over het gezamenlijke bedrag van de in het kalenderjaar genoten winst uit onderneming en de zuivere inkomsten uit buiten dienstbetrekking verrichte tegenwoordige arbeid. Over het premieinkomen boven 84 000 gulden wordt geen premie geheven. </antwoord>
      <antwoord nummer="4">In de periode 1998–2000 is ongeveer 3,1 miljard gulden aan WAZ-uitkeringen uitbetaald. Het totaal aan uitgaven (incl. sociale werkgeverslasten, uitvoeringskosten etc.) uit het WAZ-fonds over deze periode bedraagt ongeveer 3,7 miljard gulden. Aan baten is in de periode 1998–2000 ongeveer 4,5 miljard gulden binnengekomen, zodat het fonds ultimo 2000 een vermogen had van 0,8 miljard gulden. </antwoord>
      <antwoord nummer="5 en 6">Als iedere sociale verzekering, kent de WAZ een verzekeringsplicht. Er is dus geen keuzevrijheid met betrekking tot het al dan niet verzekerd zijn. Zelfstandigen, maar ook hun meewerkend echtgenoten, alsmede beroepsbeoefenaren zijn verzekerd zolang er sprake is van de in de wet omschreven omstandigheden. Voor ondernemers betekent dit dat zij verzekerd zijn zolang zij winst genieten uit een door hen feitelijk gedreven onderneming. De ondernemer die nog wel winst geniet uit zijn onderneming, maar daarvoor geen arbeid meer verricht, is dus niet verzekerd voor de WAZ. Voor de aandeelhouder in een vennootschap geldt evenzeer dat hij slechts voor de WAZ verzekerd is, zolang hij feitelijk arbeid verricht ten behoeve van die vennootschap. </antwoord>
      <antwoord nummer="7">De RZO bepleit in feite een uitbreiding van de kring van verzekerden voor de ZW en de WW met zelfstandigen. In deze verzekeringen zou voor zelfstandigen een aparte minimumvoorziening moeten worden getroffen. Dat lijkt mij geen goede gedachte. Voor het onderscheid dat in de sociale verzekeringen bestaat tussen werknemers enerzijds en personen die arbeid buiten dienstbetrekking verrichten anderzijds, bestaan goede redenen. Het verschil in de sociaal-economische positie tussen werknemers en zelfstandigen is daarvan de belangrijkste. Daarnaast is van belang de wens om zelfstandigen zoveel mogelijk de vrijheid te bieden hun ondernemingen naar eigen inzicht in te richten. Uit het onderzoek van TNO Arbeid, en ook uit het Volkskrant-artikel, blijkt dat de preferenties van zelfstandigen op het gebied van inkomenszekerheid uiteenlopen. Waar de ene zelfstandige zijn inkomsten bij voorkeur in de onderneming investeert, kiest de ander voor (aanvullende) inkomensbescherming. De beperkte sociale verzekeringsplicht voor zelfstandigen komt aan die verschillen in preferenties tegemoet. Overigens start het overgrote deel van de ZZP-ers vanuit of kort na afloop van een baan in loondienst. Zij kunnen in dat geval opteren voor een vrijwillige verzekering voor de ZW. Tot een bepaald maximum kan de vrijwillig verzekerde zelf aangeven voor welk dagloon hij zich wil verzekeren. Uit het onderzoek van TNO Arbeid blijkt dat slechts een klein deel van de ZZP-ers die zich aanvullend hebben verzekerd, dit doen via een vrijwillige ZW-verzekering. De reden hiervoor is niet onderzocht. Een verzekering van zelfstandigen tegen het risico van werkloosheid stuit op principiële en praktische bezwaren. Een qua omvang wisselende orderportefeuille is inherent aan ondernemen. Het verzekeren van zelfstandigen tegen werkloosheid betekent daarmee in feite een verzekering van ondernemersrisico’s. Het gevaar van concurrentievervalsing ligt daarbij op de loer. Daarnaast is het lastig te bepalen in welke mate het werkloosheidsrisico aan de zelfstandige zelf is toe te rekenen. Wanneer is de zelfstandige bijvoorbeeld verwijtbaar werkloos; wanneer is een aangeboden opdracht te beschouwen als passende arbeid die de zelfstandige gehouden is te aanvaarden? Het werkloosheidsbegrip en de in de WW opgenomen voorwaarden en verplichtingen zijn eenvoudigweg niet toepasbaar op zelfstandigen. </antwoord>
      <noten afkomstig="antwoord">
         <noot nummer="1" datum="2000-11-1" bron="G. E. Evers, , Hoofddorp" titel="Eigen baas zijn. Onderzoek naar zelfstandig ondernemers zonder personeel en hun bedrijf">G. E. Evers, «Eigen baas zijn. Onderzoek naar zelfstandig ondernemers zonder personeel en hun bedrijf», Hoofddorp, 1 november 2000</noot>
      </noten>
   </antwoorden>
</kvr>
