<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over vergoeding van het geneesmiddel Plavix. (Ingezonden 28 juni 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12026
</item>
         <item attribuut="Inhoud">Vragen over het heroverwegen van de vergoeding van het geneesmiddel Clopidogrel 75 mg (Plavix) voor patiënten die overgevoelig zijn voor Acetylsalicylzuur (ASA). Het gaat om geneesmiddelen ter voorkoming van artherothrombotische complicaties zoals hartinfarct en beroerte.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1999-2000, nr. 1567, Tweede Kamer</item>
         <item attribuut="Vraagnr_bij_indiening">2990013250</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-07-12</item>
         <item attribuut="Datum_indiening">2000-06-28</item>
         <item attribuut="Document-id">KVR12026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3549" allpagenumbers="3549 3550" vetnummer="2990013250" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12026" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1567" onderwerp="" indiendatum="2000-06-28">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van het feit dat er patiënten zijn die overgevoelig zijn voor Acetylsalicylzuur (ASA), een middel wat gebruikt wordt voor het voorkomen van artherothrombotische complicaties (hartinfarct, beroerte, etc.)? Is het u voorts bekend dat op grond van dit gegeven het CVZ adviseert om Clopidogrel 75 mg (Plavix) als alternatief voor vergoeding in aanmerking te laten komen voor die patiënten die overgevoelig zijn voor ASA, en dat de totale kosten voor deze patiëntencategorie op ± 5 miljoen wordt geschat? </vraag>
      <vraag nummer="2">Welke criteria heeft u gehanteerd op grond waarvan de vergoeding voor deze patiëntencategorie door u werd afgewezen? </vraag>
      <vraag nummer="3">Bent u bereid om, mede gelet op de ernstige complicaties die zich kunnen voordoen bij deze patiëntencategorie, een en ander te heroverwegen, en Plavix alsnog voor vergoeding bij deze patiëntencategorie in aanmerking te laten komen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja, met dien verstande dat de schatting van de kosten uiteenloopt van ca. 5 tot ca. 10 miljoen gulden per jaar, afhankelijk van het patiëntenaantal waarmee gerekend wordt (gegevens fabrikant versus gegevens College voor zorgverzekeringen (CVZ)). </antwoord>
      <antwoord nummer="2 en 3">Het uitgangspunt van mijn beleid is dat uitsluitend geneesmiddelen met een bewezen therapeutische waarde in aanmerking komen voor opname in het verstrekkingenpakket. Het CVZ concludeerde in zijn uitvoeringstoets dat Plavix therapeutisch gelijkwaardig is aan acetylsalicylzuur (Aspirine). Plavix is niet onderling vervangbaar met acetylsalicylzuur en kan hiermee dus niet geclusterd worden. Er bestaat nog een andere categorie bloedverdunnende middelen, de orale anticoagulantia, waarmee Plavix ook niet onderling vervangbaar is. Voor patiënten met een bewezen overgevoeligheid voor acetylsalicylzuur concludeerde het CVZ dat Plavix mogelijk wél een meerwaarde heeft. Het CVZ baseerde zich hierbij op de structurele verwantschap tussen Plavix en ticlopidine, een bloedverdunner die in 1982 uit de handel is gehaald in verband met het optreden van ernstige bijwerkingen. Ticlopidine gold destijds als alternatief voor acetylsalicylzuur. Het CVZ kwam daarom tot de conclusie dat Plavix in aanmerking komt voor opname op bijlage 1B van de Regeling farmaceutische hulp 1996. Gezien de hoge kosten die gepaard gaan met de opname en de kans op oneigenlijk gebruik (o.a. gebruik door patiënten waarbij een coronaire stent is geïmplanteerd) beval het CVZ aan de aanspraak te beperken tot deze categorie patiënten. Een klinische studie waarin de toepasbaarheid van Plavix wordt aangetoond bij de bovengenoemde categorie patiënten ontbreekt echter. Daar de toepasbaarheid van Plavix bij deze patiënten niet wetenschappelijk is aangetoond, rechtvaardigt de mogelijke meerwaarde de hoge meerkosten die gepaard gaan met opname van Plavix in het pakket mijns inziens niet. Dergelijke meerkosten zijn alleen gerechtvaardigd voor geneesmiddelen waarvan de meerwaarde op basis van wetenschappelijke gegevens, die objectief en controleerbaar zijn, is bewezen (evidence-based medicine). Daar komt bij dat de orale anticoagulantia volgens het CVZ ook ingezet kunnen worden bij de secundaire preventie van atherosclerotische complicaties. Gezien het bovenstaande ben ik niet bereid mijn beslissing, Plavix niet te vergoeden voor de door u genoemde patiëntencategorie, thans te herzien. Uiteraard zal ik de beslissing over de toelating van Plavix heroverwegen als er nieuwe wetenschappelijke gegevens beschikbaar komen over de toepasbaarheid van Plavix bij de desbetreffende categorie patiënten. De fabrikant van Plavix kan hiertoe bij mij een verzoek tot heroverweging indienen. </antwoord>
      <noten afkomstig="antwoord"/>
   </antwoorden>
</kvr>
