<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Stoel (VVD) over de mogelijke strijdigheid van de identificatieplicht met het Europees Verdrag van de Rechten van de Mens. (Ingezonden 11 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5238
</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Grondrechten)</item>
         <item attribuut="Trefwoorden">Legitimatie Mensenrechten</item>
         <item attribuut="Vindplaats">Kamervragen met antwoord 1996-1997, nr. 1479, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van der Stoel</persoon>
         </item>
         <item attribuut="Datum_reaktie">1997-06-26</item>
         <item attribuut="Datum_indiening">1997-04-11</item>
         <item attribuut="Document-id">KVR5238</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3027" allpagenumbers="3027 3028" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1479" onderwerp="" indiendatum="1997-04-11">
         <vrager partij="VVD" oorsprong="parlement">Van der Stoel</vrager>
         <vraagt-aan/>
      </vraagdata>
      <antwoorddata antwoorddatum="1997-06-26">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is de berichtgeving waar, dat de identificatieplicht op onderdelen strijdig is met het Europees Verdrag van de Rechten van de Mens? </vraag>
      <vraag nummer="2">Wilt u de Kamer een overzicht doen toekomen van de verscheidene rechterlijke uitspraken ter zake? </vraag>
      <vraag nummer="3">Welke consequenties verbindt u aan de rechterlijke uitspraken voor de huidige Wet op de Identificatieplicht en de Wet Loonbelasting? </vraag>
      <noten afkomstig="vraag">
         <noot nummer="1" datum="1997-03-14" bron="Staatscourant">Staatscourant, 14 maart 1997</noot>
      </noten>
   </vragen>
   <antwoorden aantal="2">
      <antwoord nummer="1 en 2">De jurisprudentie over de toepassing en uitvoering van de identificatieplichten, zoals deze bij de inwerkingtreding van de Wet op de identificatieplicht in een aantal bijzondere wetten gevestigd zijn, levert een divers beeld op, dat wordt weerspiegeld in de uiteenlopende berichtgeving daarover. Sinds 1996 hebben de belastingkamers bij de gerechtshoven te Den Haag, Amsterdam en Leeuwarden over twee verweren, gebaseerd op respectievelijk artikel 6 en 8 EVRM, tegengestelde uitspraken gedaan. Tegen de uitspraak van het gerechtshof te Den Haag van 22 maart 1996 is door de Staatssecretaris van Financiën beroep in cassatie ingesteld. De Hoge Raad heeft terzake nog geen uitspraak gedaan. In het geding is de vraag of de werknemer die niet toestaat dat zijn werkgever een kopie van het door de werknemer getoonde identiteitsbewijs in zijn administratie opneemt dan wel de voor de controle van de belastingdienst benodigde gegevens in zijn administratie opneemt, al dan niet terecht met toepassing van artikel 26b van de Wet op de loonbelasting 1964 (Wet LB) in het zogenaamde «anoniementarief» wordt geplaatst. Van de zijde van de desbetreffende werknemers is betoogd dat de plaatsing in het anoniementarief een sanctie oplevert in de zin van artikel 6 EVRM. Bovendien zou met de verplichting een geldig identiteitsbewijs te tonen en toe te staan dat daarvan een kopie wordt gemaakt een ongerechtvaardigde inbreuk worden gemaakt op de persoonlijke levenssfeer (artikel 8 EVRM). Het gerechtshof te Amsterdam heeft op 26 september 1996 overwogen, dat voor een dergelijke inbreuk geen rechtvaardigingsgrond bestaat indien «uit anderen hoofde omtrent de identiteit van de werknemer geen twijfel bestaat, omdat in dat geval niet kan worden gesproken van een «pressing social need», die een inbreuk op artikel 8 EVRM, eerste lid, rechtvaardigt». In zijn uitspraak van 15 april 1997 heeft het Amsterdamse gerechtshof uitgesproken dat de toepassing van artikel 26b van de Wet LB niet als een straf bedoeld in het EVRM kan worden beschouwd, gegeven de maatstaven van de nationale wetgever en gelet op de wetsgeschiedenis en -systematiek. Het gerechtshof te Den Haag heeft in zijn uitspraak van 22 maart 1996 als opvatting neergelegd dat de Wet LB weliswaar aan de werkgever de uitdrukkelijke verplichting oplegt om een kopie van het identiteitsbewijs van de werknemer in zijn administratie op te nemen dan wel de voor controle van de Belastingdienst relevante gegevens daarin te noteren, doch dat een uitdrukkelijke verplichting van de werknemer in deze wet om zelf een kopie te verstrekken, dan wel toe te staan dat zodanige kopie werd vervaardigd dan wel de relevante gegevens werden genoteerd in deze wet ontbrak. De werknemer werd immers slechts verplicht zijn identiteitsbewijs «ter inzage te verstrekken», ook al bleek uit de wetsgeschiedenis dat daarmee meer werd bedoeld dan het op enige afstand tonen. Het gerechtshof te Leeuwarden heeft op 13 september 1996 beide beroepen op artikelen 6 en 8 EVRM afgewezen. Het oordeelde: «Toepassing van het anoniementarief is geen straf/dwangmiddel gesteld op het overtreden van een norm met een algemeen verbindend karakter, maar een maatregel om ervoor te zorgen dat, ingeval de gegevensverstrekking die nodig is voor controle op de juistheid van de inhoudingen onjuist of onvolledig is, voldoende loonbelasting/premie volksverzekering wordt ingehouden.» Het was eveneens van oordeel dat de identificatie- en verificatieverplichting geen ongeoorloofde inbreuk op artikel 8 EVRM opleverde. Het opnemen van de aard, het nummer en een afschrift van het getoonde identiteitsbewijs in de loonadministratie is immers nodig voor een doelmatige controle ter bestrijding van financiële fraude en sociale zekerheidsfraude, zodat de inbreuk als noodzakelijk in een democratische samenleving, als bedoeld in artikel 8, tweede lid, kan worden aangemerkt. </antwoord>
      <antwoord nummer="3">Nu op het beroep in cassatie dat zowel door de belanghebbende tegen de uitspraak van het gerechtshof te Leeuwarden als door de Staatssecretaris van Financiën tegen de uitspraken van het gerechtshof te Den Haag en te Amsterdam is ingesteld, door de Hoge Raad nog niet is beslist, past ons thans geen definitief oordeel (zie ook kamerstukken II, 1996–1997, 25 051, nr. 5, blz. 30). Om verdere misverstanden te voorkomen over de uitleg van artikel 29 van de Wet LB naar aanleiding van de uitspraak van het Haagse Hof, is in de Wet aanpassing loon- en inkomstenbelasting c.a. 1997 dit artikel zo gewijzigd, dat de werknemer voortaan niet meer alleen verplicht is zijn identiteitsbewijs «ter inzage te verstrekken», maar ook een afschrift daarvan in de loonadministratie van de inhoudingsplichtige moet laten opnemen. Deze wijziging (Stb. 1996, 655) is op 1 januari 1997 in werking getreden. </antwoord>
      <noten afkomstig="antwoord"/>
   </antwoorden>
</kvr>
