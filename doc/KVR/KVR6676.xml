<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de uitvoering van de WIW. (Ingezonden 19 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6676
</item>
         <item attribuut="Inhoud">Betreft berichten over uitvoering in gemeenten van de Wet inschakeling werkzoekenden (WIW), c.q. gedifferentieerd 'gebruik' van de rijkssubsidie die bestemd is voor werkervaringsplaatsen in het kader van de Wet inschakeling werkzoekenden (WIW). Zie ook vergelijkbare vragen van Eerste-Kamerlid Jaarsma (Aanhangsel Handelingen EK, nr. 14, vergaderjaar 1997-1998) en Tweede-Kamerlid Dankers (Aanhangsel Handelingen TK, nr. 857, vergaderjaar 1997-1998).</item>
         <item attribuut="Rubriek">Arbeid (Arbeidsbemiddeling) Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Subsidies Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 856, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-03-10</item>
         <item attribuut="Datum_indiening">1998-02-19</item>
         <item attribuut="Document-id">KVR6676</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1753" allpagenumbers="1753 1754" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6676" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="856" onderwerp="" indiendatum="1998-02-19">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-03-10">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u het bericht in enkele GPD-kranten van 18 februari jl. over de uitvoering van de WIW in een aantal gemeenten? </vraag>
      <vraag nummer="2">Wat is uw oordeel over de verschillende in dat bericht genoemde knelpunten? </vraag>
      <vraag nummer="3">Deelt u de mening dat het in strijd is met de bedoeling van de WIW indien gemeenten WIW-subsidies «in eigen kas» laten vloeien en derhalve mogelijk niet investeren in de bevordering van inschakeling van werkzoekenden? </vraag>
      <vraag nummer="4">Hebben u klachten bereikt van gemeenten over het korte invoeringstraject van de WIW? Zo ja, welke? In hoeverre is de korte voorbereidingsperiode debet aan een stagnatie in de inschakeling van werkzoekenden? </vraag>
      <vraag nummer="5">Wat is uw oordeel over de in genoemd artikel aangedragen suggesties voor oplossingen? Bent u voornemens maatregelen te treffen om de gesignaleerde of andere problemen betreffende de WIW op te lossen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het persbericht van de GPD wordt gesteld dat er knelpunten zouden bestaan bij de uitvoering van één onderdeel van de Wet inschakeling werkzoekenden (WIW), namelijk bij de toepassing van de werkervaringsplaats als bedoeld in artikel 5 van de wet. De werkervaringsplaats in de WIW is voor de gemeenten een nieuw instrument, dat de gemeenten de mogelijkheid biedt om personen uit de doelgroep in dienst van een reguliere werkgever werkervaring te laten opdoen, waarbij de werkgever een loonkostensubsidie ontvangt. Voor de realisatie van een werkervaringsplaats voor de periode van een jaar ontvangt de gemeente van het rijk een basisbedrag (1998: f 17 000,–), dat kan worden ingezet voor een loonkostensubsidie aan de werkgever, maar ook voor arbeidsbemiddeling naar een werkervaringsplaats, scholing of voor de toekenning van een financiële incentive aan de werknemer. Deze ruime bestedingsmogelijkheid van de rijkssubsidie voor de werkervaringsplaats is in de wet- en regelgeving opgenomen teneinde gemeenten in staat te stellen maatwerk te bieden. Immers niet iedere werkloze jongere of langdurig werkloze is gediend bij een integrale beschikbaarstelling van de rijkssubsidie aan de werkgever. De arbeidsmarktmogelijkheden van sommige werklozen zijn meer gediend met bijvoorbeeld een combinatie van scholing en loonkostensubsidie. In het in december 1997 gevoerde Najaarsoverleg is tussen de Stichting van de Arbeid en het kabinet de afspraak gemaakt dat gezamenlijk in een tripartite werkgroep zou worden onderzocht welke bijdragen de sociale partners zouden kunnen leveren aan een succesvolle uitvoering van de voorgenomen Wet op de (re)integratie arbeidsgehandicapten, de Wet inschakeling werkzoekenden en de Wet sociale werkvoorziening met betrekking tot het «begeleid werken» (artikel 7 WSW). In de tripartite werkgroep is in januari jl. door de sociale partners een gespreksnotitie ingebracht, waarbij diverse knelpunten met betrekking tot de WIW-werkervaringsplaats werden gesignaleerd. In het persbericht van de GPD wordt verwezen naar deze positie. De Stichting van de Arbeid, de Vereniging van Nederlandse Gemeenten, negen grote gemeenten en de Arbeidsvoorzieningsorganisatie onderzoeken thans de mogelijkheden om te komen tot meer uniformering in de hoogte van de loonkostensubsidie en overige subsidievoorwaarden. De gedachten van betrokkenen gaan daarbij uit naar een minimumbedrag dat als loonkostensubsidie zou kunnen worden ingezet, waarbij het restantbedrag wordt aangewend voor maatwerk. Naar verwachting kunnen deze gesprekken binnenkort worden afgerond. In de genoemde notitie werd ook de zorg uitgesproken over het feit dat niet alle gemeenten het instrument werkervaringsplaatsen direct na inwerkingtreding van de wet toepasten. Geconstateerd kan worden dat een deel van de gemeenten inmiddels met één of meerdere (landelijke) uitvoerders geheel of nagenoeg geheel overeenstemming heeft bereikt over de realisatie van werkervaringsplaatsen. Dit geldt bijvoorbeeld voor negen grote gemeenten, die afgemeten aan het aantal bijstandsgerechtigden tezamen 43% van de potentiële WIW-doelgroep vertegenwoordigen. Daar het merendeel van de EAU-projecten mede wordt uitgevoerd door de gemeenten, mag worden verondersteld dat dezelfde gemeenten de EAU-projectorganisaties ook onder de WIW hun werkzaamheden zullen laten voortzetten. Daarnaast zijn er ook gemeenten die de gesprekken met potentiële uitvoerders voor de bemiddeling naar werkervaringsplaatsen nog moeten starten. Op mijn – eerder gedaan – verzoek bekijken de VNG en de Arbeidsvoorzieningsorganisaties dan ook momenteel hoe op regionaal niveau gezamenlijk hieraan een impuls kan worden gegeven. </antwoord>
      <antwoord nummer="3">De suggestie van het persbericht dat gemeenten WIW-middelen «in eigen kas» zouden laten vloeien berust kennelijk op onbekendheid met het karakter van de regelgeving. De WIW dient een bepaalde doelstelling voor een bepaalde doelgroep en stelt daarvoor een doeluitkering beschikbaar. Kenmerk van een doeluitkering is dat deze slechts binnen de doelstelling van de wet mag worden aangewend. Voorzover gemeenten er in slagen om jongeren en langdurig werklozen werkervaring te laten opdoen zonder daarvoor de rijkssubsidie volledig aan te wenden, dient het aldus gerealiseerde overschot binnen het kader van de WIW te worden ingezet voor anderen die tot de doelgroep behoren. In het accountantscontrole en -rapportageprotocol WIW, op grond waarvan de accountant zijn controle van de gemeentelijke jaaropgave WIW uitvoert, vormt dit aspect een apart aandachtspunt. </antwoord>
      <antwoord nummer="4">Neen, er hebben mij van gemeenten geen klachten bereikt over het invoeringstraject. Blijkens de beantwoording van de voorgaande vragen kan bezwaarlijk gesproken worden over een stagnatie in de uitvoering van de werkervaringsplaats, zodat ook geen verband met de voorbereidingsperiode wordt verondersteld. </antwoord>
      <antwoord nummer="5">Zie het antwoord op vraag 2. Het spreekt overigens voor zich dat ik met inachtneming van de gemeentelijke taken en verantwoordelijkheden altijd aanspreekbaar ben op het oplossen van problemen in het kader van de WIW voorzover deze een feitelijke basis hebben. </antwoord>
      <noten afkomstig="antwoord"/>
   </antwoorden>
</kvr>
