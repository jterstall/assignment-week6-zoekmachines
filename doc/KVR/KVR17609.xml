<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over de mogelijke reorganisatie bij het openbaar ministerie te Utrecht. (Ingezonden 21 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17609
</item>
         <item attribuut="Inhoud">Vragen over het bericht over het vertrek van een gedeelte van de Utrechtse officieren van justitie wegens bezuinigingen bij het Utrechtse parket, in het licht van de ambitieuze doelstellingen van het kabinet en het OM.</item>
         <item attribuut="Rubriek">Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie</item>
         <item attribuut="Vindplaats">Kamervragen met antwoord 2002-2003, nr. 1137, Tweede Kamer</item>
         <item attribuut="Vraagnr_bij_indiening">2020309190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-04-15</item>
         <item attribuut="Datum_indiening">2003-03-21</item>
         <item attribuut="Document-id">KVR17609</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2371" allpagenumbers="2371 2372" vetnummer="2020309190" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17609" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1137" onderwerp="" indiendatum="2003-03-21">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-04-15">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Hoofdofficier stapt op om bezuinigingen»? <voetnoot nummer="1"/>
      </vraag>
      <vraag nummer="2">Is het waar dat, als gevolg van forse bezuinigingen bij het Utrechtse parket, zes van de 36 officieren van justitie daar moeten vertrekken? Hebben deze bezuinigingen ook consequenties voor het overige personeel bij het Utrechtse parket? </vraag>
      <vraag nummer="3">Wat is de oorzaak van deze bezuinigingen? </vraag>
      <vraag nummer="4">Wat zijn de consequenties van deze bezuinigingen voor het aantal zaken dat door het Utrechtse parket kan worden afgedaan, de doorlooptijden van de strafzaken en de werkdruk aldaar? </vraag>
      <vraag nummer="5" voetnoot="2">Acht u het aanvaardbaar dat, gelet op de ambitieuze doelstellingen van het kabinet en het openbaar ministerie <voetnoot nummer="2"/>, het openbaar ministerie in de vierde grote stad van Nederland, fors moet inkrimpen? </vraag>
      <vraag nummer="6">Hoe gaat u de problemen bij het Utrechtse parket aanpakken? Bent u bereid om meer budget ter beschikking te stellen? </vraag>
      <noten afkomstig="vraag">
         <noot nummer="1" datum="2003-03-13" bron="Utrechts Nieuwsblad">Utrechts Nieuwsblad, 13 maart 2003</noot>
         <noot nummer="2" titel="Naar een veiliger samenleving">Zoals deze ambities onder meer zijn verwoord in het meerjarenplan van het openbaar ministerie «Perspectief op 2006» en het veiligheidsprogramma «Naar een veiliger samenleving» van het kabinet</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het parket Utrecht overweegt momenteel welke maatregelen zouden kunnen worden genomen om de kosten terug te dringen. Naast maatregelen om de materiële uitgaven terug te dringen wordt ook gekeken naar mogelijkheden om de personeelskosten te beperken. Definitieve besluitvorming zal nog enige tijd op zich laten wachten. </antwoord>
      <antwoord nummer="3">Er zijn verscheidene oorzaken voor de noodzaak tot kostenreductie bij het parket Utrecht. Voor het OM als geheel geldt dat er sprake is van een taakstelling voor 2003 en volgende jaren. Dit betekent voor het parket Utrecht dat, net als bij andere OM-onderdelen, bezuinigd moet worden. Het effect daarvan wordt voor het parket Utrecht versterkt door de korting die is opgelegd naar aanleiding van de herijking van het budgetverdeelsysteem OM en budgetoverschrijding door het parket in voorgaande jaren. De opgelegde korting in combinatie met een onevenwichtige opbouw van de formatie en een relatief dure gemeenschappelijke staf (met rechtbank en Centrale Raad van Beroep) hebben tot de huidige financiële situatie geleid. </antwoord>
      <antwoord nummer="4">Vanwege de krappe financiële situatie is het parket genoodzaakt om kritisch te kijken naar de huidige organisatie en mogelijkheden om efficiëntieverbeteringen door te voeren. Daarbij zullen keuzen gemaakt moeten worden. Voor de korte termijn wordt van het parket een forse inspanning verwacht om het aandeel van de extra instroom misdrijfzaken in het kader van het veiligheidsprogramma te realiseren. Of en in hoeverre een en ander consequenties zou kunnen hebben voor de doorlooptijden, de wijze van afdoening en de werkdruk is op dit moment nog niet aan te geven. </antwoord>
      <antwoord nummer="5">In het Veiligheidsprogramma en in Perspectief op 2006 zijn inderdaad ambitieuze doelstellingen geformuleerd om de strafrechtelijke handhaving op een hoger niveau te brengen. Daarbij is onderkend dat er een zekere spanning bestaat tussen deze ambities en de financiële mogelijkheden die, nadrukkelijk zal noodzaken tot het maken van keuzen. Vanzelfsprekend zullen die keuzen zo moeten uitvallen, dat daarmee de gestelde ambities het meest worden ontzien. Binnen het OM zal, afhankelijk van de situatie ter plaatse, bekeken moeten worden hoe ruimte wordt gevonden voor het realiseren van de ambities: soms zal dat een reductie van de inspanningen op minder zwaarwegende handhavingskwesties zijn, soms zullen bepaalde projecten worden beëindigd, soms zal een vermindering van de personeelsomvang in een specifieke categorie aan de orde zijn. Het parket Utrecht wordt momenteel geconfronteerd met een acuut keuzeprobleem waarin bovenstaande oplossingsrichtingen worden bekeken. </antwoord>
      <antwoord nummer="6">Door het parket Utrecht wordt een plan van aanpak opgesteld waarin aan de hand van een nadere analyse oplossingen worden geformuleerd voor de bestaande problemen en concrete stappen zullen worden benoemd om deze problemen op te lossen. Het succes waarmee toegewerkt kan worden naar de beoogde oplossingen is uiteraard mede afhankelijk van de financiële ruimte. Gezien de beschikbare financiële middelen ziet het College van Procureurs-Generaal thans geen mogelijkheden om het parket Utrecht financieel extra bij te staan. </antwoord>
      <noten afkomstig="antwoord"/>
   </antwoorden>
</kvr>
