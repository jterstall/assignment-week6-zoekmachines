<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister en de staatssecretaris van Justitie over de Serviër die ervan wordt verdacht in Apeldoorn een rechercheur te hebben neergeschoten. (Ingezonden 1 augustus 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28997
</item>
         <item attribuut="Inhoud">Vragen naar aanleiding van het bericht in het Algemeen Dagblad van 31 juli 2007 dat de Serviër die ervan verdacht wordt een politieman te hebben neergeschoten, al eerder tot ongewenst vreemdeling was verklaard. Waarom was deze man niet gedetineerd of uitgezet?</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Vervolging) Welzijn (Vreemdelingen en asielzoekers)</item>
         <item attribuut="Trefwoorden">Delicten Verdachten Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2328, Tweede Kamer</item>
         <item attribuut="Vraagnr_bij_indiening">2060722330</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-08-30</item>
         <item attribuut="Datum_indiening">2007-08-01</item>
         <item attribuut="Document-id">KVR28997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4931" allpagenumbers="4931 4932" vetnummer="2060722330" code="0607tkkvr2328" lopendefooter="Tweede Kamer, vergaderjaar 2006–2007, Aanhangsel" filenaam="KVR28997" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2328" onderwerp="" indiendatum="2007-08-1">
         <vrager partij="PVV" oorsprong="parlement">De Roon</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-08-30">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat de Serviër die ervan wordt verdacht op 23 juli 2007 in Apeldoorn een rechercheur te hebben neergeschoten, tot ongewenst vreemdeling was verklaard? <voetnoot nummer="1"/>
      </vraag>
      <vraag nummer="2">Voor welke delicten was deze man eerder veroordeeld? Hebben die veroordelingen ten grondslag gelegen aan de beslissing om hem tot ongewenst vreemdeling te verklaren? </vraag>
      <vraag nummer="3">Hoe kan het dat deze man zich niet in detentie bevond en evenmin uit ons land was gezet? Deelt u de mening dat personen die wegens gepleegde ernstige misdrijven tot ongewenst vreemdeling zijn verklaard, onder geen beding in Nederland op vrije voeten mogen worden gesteld? Zo neen, waarom niet? Zo ja, welke maatregelen gaat u nemen om de invrijheidstelling van een dergelijke ongewenst verklaarde zware crimineel definitief en absoluut onmogelijk te maken? </vraag>
      <noten afkomstig="vraag">
         <noot nummer="1" datum="2007-07-31" bron="Algemeen Dagblad">Algemeen Dagblad, 31 juli 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2" voetnoot="1">Voor de beantwoording van deze vraag verwijs ik naar de vertrouwelijke bijlage <voetnoot nummer="1"/>. </antwoord>
      <antwoord nummer="3">Vreemdelingen die niet in Nederland mogen blijven dienen Nederland te verlaten. Dat geldt in het bijzonder voor vreemdelingen die wegens ernstige misdrijven tot ongewenst vreemdeling zijn verklaard. Ten aanzien van deze vreemdelingen wordt alles in het werk gesteld om ervoor te zorgen dat zij Nederland daadwerkelijk verlaten. Hiertoe is het protocol «Vreemdelingen in de Strafrechtketen» (VRIS) ontwikkeld. Uitgangspunt is dat criminele vreemdelingen na ommekomst van hun straf uit Nederland worden verwijderd, bij voorkeur rechtstreeks vanuit strafrechtelijke detentie en, indien van toepassing, met een ongewenstverklaring. Soms is uitzetting vanuit strafrechtelijke detentie niet mogelijk. Met het oog op de uitzetting kan dan worden besloten om de vreemdeling in vreemdelingenbewaring te nemen. Ten aanzien van hier bedoelde vreemdeling is meerdere malen een poging tot uitzetting gedaan. Hiertoe is de betrokkene ook meerdere malen in vreemdelingenbewaring gesteld met als doel hem uit Nederland te verwijderen, laatstelijk op 17 januari 2006. Deze inbewaringstelling is door de rechtbank te ’s Gravenhage opgeheven. Ik houd het voor noodzakelijk harder en effectiever op te treden jegens criminele vreemdelingen. In mijn brief van 13 augustus jongstleden (TK 2006–2007, 19 637, nr. 1168) heb ik daartoe een aantal algemene maatregelen aangekondigd. Deze maatregelen raken criminele rechtmatig verblijvende vreemdelingen alsook criminele niet-rechtmatig verblijvende vreemdelingen. Het betreft de verbetering van het VRIS-protocol op onder meer de volgende punten: • Stroomlijnen en versnellen van de informatie-uitwisseling tussen alle betrokken partijen. • Het parallel laten lopen van het strafrechtelijk en vreemdelingenrechtelijk proces. • Het inrichten van één uniform proces van identiteitsvaststelling voor zowel de strafrecht- als de vreemdelingenketen. • Het inrichten van VRIS-locaties te Alphen a/d Rijn en Veenhuizen waardoor ketensamenwerking op locatie kan worden gerealiseerd. Met het oog op het voorkomen van het opnieuw veroorzaken van overlast en/of criminaliteit door vreemdelingen die nog niet of moeilijk uitzetbaar zijn gebleken, heb ik daarnaast gemeld in kaart te brengen welke aanvullende maatregelen op de reeds bestaande strafrechtelijke maatregelen realiseerbaar zijn. Een langere detentie in plaats van korte vrijheidsstraffen biedt meer mogelijkheden om de periode van tenuitvoerlegging te benutten om een uitzetting te bewerkstelligen. Om de voordelen van een langere vrijheidsbeneming voor vreemdelingen te bewerkstelligen valt te denken aan: • het stapelen van strafbare feiten die vervolgens op één zitting bij de rechter worden aangebracht; • het stapelen van vonnissen bij de tenuitvoerlegging van de vrijheidsstraf; • daar waar sprake is van een zeer actieve veelpleger de mogelijkheid benutten om een hogere onvoorwaardelijke vrijheidsstraf te vorderen conform de huidige richtlijn van strafvordering bij meerderjarige zeer actieve veelplegers van het College van procureurs-generaal (2004). In de praktijk blijkt dat ook onderdanen van EU-lidstaten, bijvoorbeeld uit recent tot de Unie toegetreden landen, zich schuldig maken aan misdrijven. De drempel EU-onderdanen uit te zetten is aanzienlijk hoger dan die voor onderdanen van derde landen. Zo moet het persoonlijk gedrag van betrokkene een actuele, werkelijke en voldoende ernstige bedreiging voor een fundamenteel belang van de samenleving vormen. De IND en de politiekorpsen Haaglanden en Rotterdam-Rijnmond zijn begonnen met een pilot om aan de hand van concrete zaken de grenzen van het begrip actuele dreiging scherper in beeld te krijgen. Doel van deze pilot is om ook de EU-burger, die frequent en veelvuldig overlast veroorzaakt en bij herhaling geweldsmisdrijven pleegt, ongewenst te kunnen verklaren en uit te zetten. Tot slot heb ik in genoemde brief gemeld een pilot te starten inzake het intensiveren van de ongewenstverklaring ten aanzien van vreemdelingen die niet rechtmatig in Nederland verblijven en bij herhaling de Vreemdelingenwet overtreden. Het doel van de pilot is om inzicht te krijgen of door het intensiever inzetten van deze grond voor ongewenstverklaring, illegaal verblijf beter kan worden bestreden. De pilot zal worden uitgevoerd binnen het bestaande wettelijke en beleidsmatige kader. Als vreemdelingen niet beschikken over de voor het realiseren van het vertrek benodigde reisdocumenten, is het noodzakelijk dat de autoriteiten van het land van herkomst een vervangend reisdocument verstrekken. Daarom is voor het realiseren van de terugkeer ook de medewerking van de autoriteiten van het land van herkomst noodzakelijk. Als de vreemdeling ervoor kiest om hieraan zijn medewerking niet te verlenen, kan dit een langdurig proces zijn dat niet altijd succesvol is. In dit verband zet ik in op het intensiveren van de dialoog met herkomstlanden met als doel het verkrijgen van de medewerking van die landen aan het verstrekken van voor het vertrek van vreemdelingen benodigde (vervangende) reisdocumenten, ook waar het gaat om criminele vreemdelingen. Onderdeel hiervan is dat ik ernaar streef om met belangrijke herkomstlanden afspraken te maken over de terugkeer van alle vreemdelingen die Nederland moeten verlaten. Daar hoort dus ook de terugname van criminele vreemdelingen bij. Met betrekking tot de hier bedoelde vreemdeling, zal ik uiteraard ook alles ondernemen wat mogelijk is om betrokkene, na ommekomst van een eventuele gevangenisstraf, uit Nederland te kunnen verwijderen. </antwoord>
      <noten afkomstig="antwoord">
         <noot nummer="1">Het antwoord op vraag 2 is ter vertrouwelijke inzage gelegd, alleen voor de leden, bij het Centraal Informatiepunt van de Tweede Kamer der Staten-Generaal</noot>
      </noten>
   </antwoorden>
</kvr>
