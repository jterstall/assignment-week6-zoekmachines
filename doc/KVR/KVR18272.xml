<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over verzekeringsconcerns. (Ingezonden 11 juli 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18272
</item>
         <item attribuut="Inhoud">Vragen naar aanleiding van een bericht in het Algemeen Dagblad van 9 juli 2003 dat de zes grootste verzekeraars onderling overleggen, wat de verdenking oproept van gedrag dat kan leiden tot beperking van de mededinging.</item>
         <item attribuut="Rubriek">Bedrijfsleven en industrie (Bank- en verzekeringswezen) Handel en economie (Mededinging)</item>
         <item attribuut="Trefwoorden">Mededinging Verzekeringsmaatschappijen</item>
         <item attribuut="Vindplaats">Kamervragen met antwoord 2002-2003, nr. 1707, Tweede Kamer</item>
         <item attribuut="Vraagnr_bij_indiening">2020314750</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2003-08-14</item>
         <item attribuut="Datum_indiening">2003-07-11</item>
         <item attribuut="Document-id">KVR18272</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3569" allpagenumbers="3569 3570" vetnummer="2020314750" code="0203tkkvr1707" lopendefooter="Tweede Kamer, vergaderjaar 2002–2003, Aanhangsel" filenaam="KVR18272" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1707" onderwerp="" indiendatum="2003-07-11">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-08-14">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent u het bericht in het Algemeen Dagblad van 9 juli «Grootste verzekeringsconcerns overleggen onderling»? </vraag>
      <vraag nummer="2">Deelt u de mening dat zelfs het bestaan van dit overleg, dat tot nu kennelijk geheim was, de verdenking kan oproepen van onderling afgestemd gedrag dat kan leiden tot beperking van de mededinging? Zo ja, bent u bereid onverwijld hiertegen maatregelen te ondernemen? Zo nee, kunt u dan uitsluiten dat er sprake is van mededingingsbeperkende afspraken die daar of elders gemaakt zijn of worden? </vraag>
      <vraag nummer="3">Indien de zes grootste verzekeraars in een besloten beraad overleggen, deelt u dan de mening van professor Brack dat deze bijeenkomsten «in de buurt komen van de grens van wat volgens de wet is toegestaan»? Zo ja, hoe gaat u hier verder mee om? Zo nee, waarom niet? </vraag>
      <vraag nummer="4">Deelt u dan de mening dat als er slechts onderwerpen van algemeen belang worden besproken, er dan ook geen bezwaren hoeven te zijn om de inhoud van het beraad openbaar te maken? Zo ja, waarom? Zo nee, waarom niet? </vraag>
      <vraag nummer="5">Hebben u of de Nederlandse Mededingingsautoriteit (NMa) kennisgenomen van de inhoud van de notulen van het beraad? Zo ja, waarom? Zo nee, waarom niet? </vraag>
      <vraag nummer="6">Indien het correct is dat de verzekeraars in een beraad over het acceptatiebeleid voor hypotheken hebben gesproken, acht u dan de kans aanwezig dat het hierbij om concurrentiebeperkende afspraken gaat? Zo ja, in hoeverre kunt u daartegen optreden? Zo nee, waarom niet? </vraag>
      <vraag nummer="7">Deelt u de mening van de heer Brouwers van Axa, geciteerd in genoemd artikel, dat in het kader van open concurrentie «verzekeraars vooral niet bij elkaar in een achterkamertje [moeten] gaan zitten»? Zo nee, waarom niet? </vraag>
      <vraag nummer="8">Kunt u een indicatie geven over het tijdstip waarop de NMa met de uitkomsten van het onderzoek naar machtsconcentraties in de verzekeringsbranche komt? </vraag>
      <vraag nummer="9">Maakt de positie van de assurantietussenpersoon onderdeel uit van het bovengenoemde onderzoek? Zo ja, waarom? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. 2, 3, 6, 7 Ik kan op basis van de informatie uit het krantenbericht niet beoordelen of er vanwege het genoemde overleg tussen de verzekeraars sprake is van een beperking van de mededinging, b.v. vanwege onderling afgestemd feitelijk gedrag. Een dergelijke vraag is aan de Nederlandse Mededingingsautoriteit (NMa) om te beoordelen, omdat deze specifiek bevoegd is om toezicht te houden op naleving van de mededingingsregels. Wat betreft de meningen uit het artikel dat «verzekeraars vooral niet bij elkaar in een achterkamertje [moeten] gaan zitten» en dat de bijeenkomsten «in de buurt komen van de grens van wat volgens de wet is toegestaan», kan ik alleen opmerken dat het niet per se is verboden dat de verzekeraars bijeenkomen voor overleg. Het gaat er uiteindelijk om welke informatie de verzekeraars uitwisselen en of eventueel afspraken gemaakt worden die niet door de beugel kunnen. De NMa schenkt in 2003 specifieke aandacht aan de financiële sector. Aanleiding hiervoor was onder andere het grote economische belang van deze sector, plus kenmerken die reden zouden kunnen geven tot zorg, zoals een hoge concentratiegraad en een hoge mate van ondoorzichtigheid. De specifieke aandacht voor de financiële sector blijkt uit twee activiteiten van de NMa in 2003. Ten eerste is de NMa gestart met een onderzoek naar de verzekeringsbranche, waarin ook de vraag aan de orde komt of de verzekeraars mededingingsbeperkende afspraken maken of hebben gemaakt. Mocht uit dit onderzoek blijken dat in deze sector daadwerkelijk sprake is van een overtreding van de Mededingingswet, dan kan de NMa de nodige maatregelen nemen, zoals het opleggen van een boete. Daarnaast is de NMa ook bezig met een structurele monitoring van de financiële sector (Monitor Financiële Sector of MFS) met het doel de markt in kaart te brengen en op de hoogte te blijven van ontwikkelingen. </antwoord>
      <antwoord nummer="4">De betreffende bedrijven geven in het krantenbericht zelf al aan dat zij er geen bezwaar tegen zouden hebben als de inhoud van het beraad werd gecontroleerd. Het is dan ook aan de bedrijven zelf om openbaarmaking van de inhoud van het beraad wel of niet mogelijk te maken. </antwoord>
      <antwoord nummer="5">Ik zelf heb geen kennis genomen van de notulen van het beraad. De NMa is als toezichthouder op de mededingingswet bevoegd het nodige bewijsmateriaal voor onderzoeksdoeleinden te verzamelen. Het is echter niet in het belang van het lopend onderzoek van de NMa om nu mededelingen aan derden te doen over de stand van zaken en de vraag welk materiaal de NMa betrekt bij haar oordeelsvorming. </antwoord>
      <antwoord nummer="8">Nee, maar de NMa heeft mij laten weten dat zij verwacht eind van dit jaar hierover nadere mededelingen te kunnen doen. </antwoord>
      <antwoord nummer="9">Zoals eerder gezegd doe ik geen uitspraken over lopend onderzoek van de NMa. </antwoord>
      <noten afkomstig="antwoord"/>
   </antwoorden>
</kvr>
