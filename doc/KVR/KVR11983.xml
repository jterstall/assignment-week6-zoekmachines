<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het Europese verbod op tabaksreclame. (Ingezonden 21 juni 2000); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11983
</item>
         <item attribuut="Inhoud">Vragen over bericht in NRC Handelsblad van 15 juni j.l. over een advies van een advocaat-generaal van het Europese Hof van Justitie tot vernietiging van het Europese verbod op tabaksreclame vanwege onjuist gebruik van een artikel van het EG-Verdrag.</item>
         <item attribuut="Rubriek">Communicatie, media en informatievoorziening (Reclame)</item>
         <item attribuut="Trefwoorden">Reclame Tabak</item>
         <item attribuut="Vindplaats">Kamervragen met antwoord 1999-2000, nr. 1529, Tweede Kamer</item>
         <item attribuut="Vraagnr_bij_indiening">2990012800</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-07-07</item>
         <item attribuut="Datum_indiening">2000-06-21</item>
         <item attribuut="Document-id">KVR11983</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3473" allpagenumbers="3473" vetnummer="2990012800" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11983" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1529" onderwerp="" indiendatum="2000-06-21">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op het advies van een advocaat-generaal van het Europese Hof tot vernietiging van het Europese verbod op tabaksreclame omdat het reclameverbod gebaseerd zou zijn op een artikel in het Verdrag van de Europese Unie dat daarvoor niet bedoeld is? </vraag>
      <vraag nummer="2">Klopt het dat deze adviezen in de regel worden opgevolgd? Wanneer verwacht u de uitspraak van het Hof? </vraag>
      <vraag nummer="3">Deelt u de mening dat de eventuele fout zo snel mogelijk hersteld dient te worden? Zo ja, welke actie gaat u hiertoe ondernemen op Europees niveau? </vraag>
      <vraag nummer="4">Bent u van plan een verbod op tabaksreclame in Nederland hoe dan ook in te voeren, ongeacht de geldigheid van de Europese richtlijn? </vraag>
      <vraag nummer="5">Wanneer kan de Kamer de wijziging van de Tabakswet inzake een reclameverbod verwachten? Kan deze vertraging oplopen door het genoemde advies en mogelijke annulering van de richtlijn? Zo ja, hoe gaat u deze vertraging voorkomen? </vraag>
      <noten afkomstig="vraag">
         <noot nummer="1" datum="2000-06-15" bron="NRC">NRC, 15 juni 2000</noot>
      </noten>
   </vragen>
   <antwoorden aantal="5">
      <antwoord nummer="1">Het gaat in dit stadium om een advies; de uitspraak van het Europese Hof van Justitie zal afgewacht moeten worden. Overigens heb ik nog steeds geen reden om te twijfelen aan de rechtmatigheid van de juridische grondslag van de EU-richtlijn inzake beperking van reclame voor tabaksproducten in het kader van de harmonisatie van de interne markt. </antwoord>
      <antwoord nummer="2">Statistisch gesproken worden dergelijke adviezen in de regel opgevolgd. Het Hof is echter niet gebonden aan de conclusies van de advocaat-generaal. Het is dan ook niet gezegd dat het Hof in dit geval het advies van de advocaat-generaal zal volgen. De uitspraak van het Hof wordt op zijn vroegst in de loop van komend najaar verwacht. </antwoord>
      <antwoord nummer="3">Ja, het is zaak dat er conform het EU-Verdrag bij de harmonisatie van de interne markt een hoog beschermingsniveau in acht wordt genomen en dan ligt een vergaande beperking van reclame voor de zo schadelijke tabaksproducten voor de hand. Gelet op de inhoud van deze richtlijn is Nederland hiervan een groot voorstander. Zo nodig zal te zijner tijd in de EU-Gezondheidsraad kunnen worden bezien welke gezamenlijke actie opportuun is. </antwoord>
      <antwoord nummer="4">Het is mijn vaste voornemen door te gaan op de ingeslagen weg richting een vergaande beperking van tabaksreclame, -sponsoring en -promotie. Mocht de uitspraak van het Europese Hof van Justitie onverhoopt tegen de richtlijn zijn gericht, dan zal ik op nationale gronden een zodanige beperking van tabaksreclame voorstellen. Dit heb ik al aangekondigd toen het advies van de advocaat-generaal zijdelings ter sprake kwam tijdens het AO van 22 juni jl. met het oog op de EU-Gezondheidsraad van 29 juni jl. </antwoord>
      <antwoord nummer="5">Tabakswet II – de werktitel van het wetsvoorstel dat de implementatie van de EU-richtlijn inzake beperking van tabaksreclame moet realiseren – zal zo spoedig mogelijk na het zomerreces worden ingediend. In de memorie van toelichting zal ik terugkomen op het advies van de advocaat-generaal. </antwoord>
      <noten afkomstig="antwoord"/>
   </antwoorden>
</kvr>
