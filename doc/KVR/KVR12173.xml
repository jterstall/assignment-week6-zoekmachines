<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Augusteijn-Esser (D66) aan de ministers van Buitenlandse Zaken en voor Ontwikkelingssamenwerking over een te bouwen dam bij de Bujagali-falls (Uganda). (Ingezonden 13 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12173
</item>
         <item attribuut="Inhoud">Zie ook Aanh. Hand. II, 1999-2000, nr. 1163.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Uganda Waterkeringen</item>
         <item attribuut="Vindplaats">Kamervragen met antwoord 1999-2000, nr. 1699, Tweede Kamer</item>
         <item attribuut="Vraagnr_bij_indiening">2990013800</item>
         <item attribuut="Afkomstig_van">Buitenlandse Zaken Ontwikkelingssamenwerking</item>
         <item attribuut="Indiener">
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">2000-08-22</item>
         <item attribuut="Datum_indiening">2000-07-13</item>
         <item attribuut="Document-id">KVR12173</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3827" allpagenumbers="3827 3828" vetnummer="2990013800" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12173" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1699" onderwerp="" indiendatum="2000-07-13">
         <vrager partij="D66" oorsprong="parlement">Augusteijn-Esser</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="22 augustus 2000), zie ook Aanhangsel Handelingen nr. 1643, vergaderjaar 1999–2000">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">In antwoord op eerdere vragen <voetnoot nummer="1"/>stelde u dat «het elektrificatiepercentage in Uganda slechts 9% bedraagt (...) en dat door de aanleg van de dam de nationale elektriciteitsopwekkingcapaciteit aanzienlijk kan worden vergroot». Welke garanties heeft u dat de opgewekte capaciteit ten behoeve van de Ugandese bevolking komt? </vraag>
      <vraag nummer="2">Welk percentage van de productie beslaat het afnamecontract van de Ugandese overheid? </vraag>
      <vraag nummer="3">Is het mogelijk dat de opgewekte elektriciteit geëxporteerd wordt? </vraag>
      <vraag nummer="4">Importeert Uganda elektriciteit? Zo ja, hoe groot is dit aandeel t.a.v. het totale elektriciteitsverbruik? </vraag>
      <vraag nummer="5">Is u bekend wat de economische toegevoegde waarde is van de toeristen die de Bujagali-falls bezoeken? </vraag>
      <vraag nummer="6">Is overwogen om de Bujagali-falls te sparen door de dam bijvoorbeeld 30 km stroomafwaarts te bouwen? </vraag>
      <vraag nummer="7">Heeft de Ugandese overheid de Wereldbank inmiddels om een regeling verzocht? </vraag>
      <vraag nummer="8">Behoort dit type project tot projecten waarvoor de Wereldbank een MER laat maken (de zogenaamde A-projecten)? </vraag>
      <vraag nummer="9">Zo ja, bent u dan bereid deze MER door de Nederlandse MER-Commissie te laten beoordelen, en de Tweede Kamer nader over de resultaten te informeren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1163" documentjaargang="1999-2000">Aanhangsel Handelingen, nr. 1163, vergaderjaar 1999–2000.</noot>
      </noten>
   </vragen>
   <antwoorden aantal="9">
      <antwoord nummer="1">De energievoorziening in Oeganda is momenteel zeer gebrekkig. Het elektriciteitsnet heeft een kleine dekking en is in zeer slechte staat. De vraag naar elektriciteit overtreft het aanbod, waardoor de weinigen die aansluiting op het net hebben regelmatig langdurige stroomonderbrekingen kennen. Dit is een belangrijke beperking voor het ontwikkelen van economische en maatschappelijke activiteiten; een betere stroomvoorziening door het Bujagali-project zal naar verwachting een toename van het BNP van minstens 3% tot gevolg hebben, hetgeen vanzelfsprekend consequenties heeft voor voorzieningenniveau (bijv. elektriciteit in ziekenhuizen en openbare gebouwen), arbeidsproductiviteit, concurrentiepositie en werkgelegenheid. De mogelijkheid van directe toegang tot het elektriciteitsnet wordt vergroot; het hangt van o.a. de economische groei en de wens van de consumenten af hoe groot precies de daadwerkelijke private consumptieve vraag zal zijn. Hiernaast geeft het doen van een private investering van ruim 500 miljoen dollar een belangrijk signaal aan andere potentiële investeerders in Uganda en de regio. </antwoord>
      <antwoord nummer="2">Het afnamecontract van de Ugandese overheid bestaat uit een garantie, in lokale valuta, dat de Uganda Electricity Board (UEB) de afgenomen energie ook daadwerkelijk betaalt. Onder het huidige privatiseringsprogramma van de Ugandese overheid staat UEB op de nominatie om geprivatiseerd te worden. Zodra deze privatisering succesvol verlopen is en het geprivatiseerde elektriciteitsbedrijf financieel sterk genoeg is, zal de overheidsgarantie komen te vervallen. Er is dus technisch gezien geen sprake van een garantie van de overheid dat zij elektriciteit van Bujagali direct zelf opkoopt. </antwoord>
      <antwoord nummer="3">Ja. </antwoord>
      <antwoord nummer="4">Uganda importeert geen elektriciteit. </antwoord>
      <antwoord nummer="5">De toeristische inkomsten van Bujagali bestaan uit het uitbaten van «white water rafting» en een picknickplaats. Door de aanleg van de dam zullen de Bujagali-stroomversnellingen verdwijnen en derhalve ook de «rafting»-activiteiten in hun huidige vorm worden beperkt. Verder stroomafwaarts zijn evenwel nog andere stroomversnellingen die niet zullen verdwijnen door de aanleg van de dam en mogelijk als alternatief kunnen dienen. Naar aangeven van de twee (buitenlandse) «rafting»-bedrijven is de nettowinst van het raften circa USD 250 000 per jaar. Het economische multiplier-effect wordt berekend op circa USD 1 miljoen per jaar. De opbrengsten voor de staat uit inkomstenbelasting worden geraamd op circa USD 18 miljoen per jaar. </antwoord>
      <antwoord nummer="6">Zoals ik u reeds op uw eerdere vragen antwoordde, is de locatie van de dam bepaald op basis van diverse analyses van de technische en geologische omstandigheden in het bovenloopse stroomgebied van de Nijl. Deze onafhankelijke en internationale analyses, uitgevoerd in 1986, 1991 en 1997, hebben de uiteindelijke locatie bij Bujagali bepaald. Van een aantal alternatieven leverde de locatie bij Bujagali de minste kosten, de beste technische/geologische omstandigheden, de juiste capaciteit voor de verwachte vraag en de minst nadelige gevolgen voor het milieu op. </antwoord>
      <antwoord nummer="7">Het uitvoerende bedrijf, AES Nile Power, verzorgt de gehele financiering van het project. Hierbij worden financiële regelingen onderhandeld met de International Finance Corporation (IFC), de Wereldbank en andere financiële ontwikkelingsinstituties. De Ugandese overheid zal voor het Bujagali-project dus geen nieuwe schulden hoeven aan te gaan. Zoals ik in mijn antwoord op vraag 2 reeds aangaf, betreft de regeling welke de Ugandese overheid met de Wereldbank wil treffen de financiering van de overheidsgarantie en niet een directe investering in de infrastructuur van het project. </antwoord>
      <antwoord nummer="8">Ja. </antwoord>
      <antwoord nummer="9">De Nederlandse MER zal – zoals te doen gebruikelijk in dit soort gevallen – in de gelegenheid zijn de EIA te beoordelen zodra deze beschikbaar is in de World Bank Infoshop. Het spreekt voor zich dat ik bereid ben de Kamer over de resultaten te informeren. </antwoord>
      <noten afkomstig="antwoord"/>
   </antwoorden>
</kvr>
