<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Biesheuvel (CDA) over vertraging PEMBA. (Ingezonden 15 juli 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5457
</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsverzekeringen WAO</item>
         <item attribuut="Vindplaats">Kamervragen met antwoord 1996-1997, nr. 1678, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Biesheuvel</persoon>
         </item>
         <item attribuut="Datum_reaktie">1997-08-14</item>
         <item attribuut="Datum_indiening">1997-07-15</item>
         <item attribuut="Document-id">KVR5457</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3429" allpagenumbers="3429 3430" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1678" onderwerp="" indiendatum="1997-07-15">
         <vrager partij="CDA" oorsprong="parlement">Biesheuvel</vrager>
         <vraagt-aan/>
      </vraagdata>
      <antwoorddata antwoorddatum="1997-08-14">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het bericht, dat VNO/NCW voorzitter Blankert het kabinet heeft gevraagd om de werkgevers meer tijd te geven om te bepalen of zij hun werknemers zelf tegen arbeidsongeschiktheid gaan verzekeren? <voetnoot nummer="1"/>
      </vraag>
      <vraag nummer="2">Kunnen de verzekeraars geen aanbiedingen doen, omdat de richtlijnen, aan de hand waarvan de WAO-premies worden vastgesteld, nog niet zijn gepubliceerd? </vraag>
      <vraag nummer="3">Zo ja, wat is de reden voor het nog niet publiceren van deze richtlijnen? </vraag>
      <vraag nummer="4">Wat betekent een en ander ten aanzien van de meldingsdatum van 1 oktober a.s.? Bent u voornemens tegemoet te komen aan het verzoek van de voorzitter van het VNO/NCW? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-07-8" bron="Volkskrant">Volkskrant, 8 juli 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Kennelijk wordt met de vraagstelling gedoeld op de algemene maatregel van bestuur inzake premiedifferentiatie WAO. Hierover merk ik het volgende op. De amvb premiedifferentiatie WAO is op 24 juli jl. in het Staatsblad gepubliceerd (Stb. 338). Een concept-versie van de amvb is reeds op 24 oktober 1996 aan de Kamer gezonden en daarmee bekendgemaakt. Publicatie van de definitieve amvb premie-differentiatie WAO heeft formeel niets uit te staan met het kunnen doen van aanbiedingen door verzekeraars. De amvb gaat immers over het systeem van premiedifferentiatie in de WAO en niet over de premiestelling door private verzekeraars. De amvb bevat de noodzakelijke bepalingen over de voor het systeem van premiedifferentiatie gehanteerde begrippen (arbeidsongeschiktheidsrisico, percentage, loonsom e.d.), de gehanteerde sturingsinstrumenten (minimum- en maximumpremie, afbakening grote en kleine bedrijven) en overgangssituaties. Dit Besluit bevat niet de hoogte van de premiepercentages voor de gedifferentieerde WAO-premie zelf. Deze premiepercentages worden vastgesteld door het Lisv, onder goedkeuring van Onze Minister. Op 24 juli heeft het Lisv de benodigde percentages en gegevens vastgesteld. Deze premievaststelling is inmiddels door mij goedgekeurd. Voorzover tot dusver onduidelijkheid over de landelijke gegevens ter bepaling van de hoogte van de gedifferentieerde WAO-premie zou hebben bestaan, is deze derhalve inmiddels weggenomen. Uvi’s kunnen thans op basis van de voor 1998 vastgestelde landelijke parameters de voor individuele bedrijven geldende gedifferentieerde premies gaan vaststellen. Overigens bestaat, getuige berichten in de pers, bij een aantal uvi’s al inzicht in de premiepercentages die voor individuele bedrijven naar verwachting zullen gelden. Uiteraard is het zo dat werkgevers, gesteld voor de keuzemogelijkheid om het WAO-risico publiek dan wel privaat te verzekeren, onder meer een vergelijking moeten kunnen maken tussen de verschuldigde publieke en private premies. In dat opzicht is publicatie van de amvb indirect wel van belang. Het Lisv kon de rekenpremie WAO, zijnde de grondslag voor de gedifferentieerde premies, immers pas vaststellen na publicatie van de amvb premiedifferentiatie WAO. De publicatiedatum van de amvb premiedifferentiatie heeft echter naar mijn mening geen beperking aan het offertebeleid van verzekeraars opgelegd. </antwoord>
      <antwoord nummer="4">Ik heb niet het voornemen de meldingsdatum van 1 oktober te wijzigen. Hiervoor zijn twee redenen. Allereerst heeft publicatie van de amvb en vaststelling van de rekenpremie tijdig plaatsgevonden. In de tweede plaats zal de hoogte van de gedifferentieerde premie voor 1998 wel een afwegingsfactor kunnen zijn, maar naar mijn wijze van zien niet de enige of de doorslaggevende. In het systeem van premiedifferentiatie worden bedrijven immers in beginsel ook op hun eigen lasten afgerekend. Andere overwegingen van strategische aard en op langere termijn zullen naar mijn oordeel meer gewicht in de schaal leggen. Het is ook niet noodzakelijk dat bedrijven vóór het moment van aanvraag reeds de definitieve gedifferentieerde premie van hun uitvoeringsinstelling hebben vernomen. Allereerst zijn, zoals opgemerkt, andere overwegingen dan een tijdgebonden premievergelijking tussen publieke en private premie van meer belang. In de tweede plaats moeten bedrijven die overwegen eigenrisicodrager te worden, in staat worden geacht om zelf de gedifferentieerde premie die hun te wachten staat, te berekenen. In de derde plaats is wat betreft het jaar 1998 relevant dat de gedifferentieerde premie op een relatief laag niveau ligt. Het systeem van premiedifferentiatie gaat immers gelden voor nieuwe gevallen. Het aantal nieuwe gevallen is in 1998 nog beperkt en zal eerst na verloop van jaren op het structureel niveau komen. </antwoord>
      <noten afkomstig="antwoord"/>
   </antwoorden>
</kvr>
