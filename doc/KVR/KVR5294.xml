<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en H. Vos (beiden PvdA) over het mogelijk ontmantelen van offshore-platforms. (Ingezonden 18 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5294
</item>
         <item attribuut="Inhoud">Vragen over waar en door welke bedrijven de ontmanteling van enkele tientallen olieplatforms van de Noordzee zal worden uitgevoerd.</item>
         <item attribuut="Rubriek">Energie, water en grondstoffen (Delfstoffenwinning)</item>
         <item attribuut="Trefwoorden">Delfstoffenwinning</item>
         <item attribuut="Vindplaats">Kamervragen met antwoord 1996-1997, nr. 1534, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">H. Vos</persoon>
         </item>
         <item attribuut="Datum_reaktie">1997-07-07</item>
         <item attribuut="Datum_indiening">1997-06-18</item>
         <item attribuut="Document-id">KVR5294</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3139" allpagenumbers="3139 3140" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1534" onderwerp="" indiendatum="1997-06-18">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">H. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-07-7">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Zullen de komende jaren tientallen of zelfs honderden offshors-platforms van de Noordzee ontmanteld moeten worden? </vraag>
      <vraag nummer="2">Bent u op de hoogte van de monitoring-studie die in de Rotterdamse haven heeft plaatsgevonden naar het ontmantelen van de platforms Esmond en Gordon van oliemaatschappij Hamilton? Zo ja, wat is de reden dat deze studie niet openbaar gemaakt is? </vraag>
      <vraag nummer="3">Komt het voornemen van het Gemeentelijk Havenbedrijf Rotterdam en een aantal bedrijven om een vaste locatie in te richten voor het ontmantelen van platforms niet goed van de grond? Zo ja, wat is de reden hiervan? </vraag>
      <vraag nummer="4">Bent u bereid te stimuleren, dat in Nederland één of twee vaste locaties voor het ontmantelen van platforms worden ingericht en te zorgen dat deze locaties aan de gestelde milieu- en veiligheidseisen voldoen? </vraag>
      <vraag nummer="5">Bent u bereid de internationale profilering van de twee huidige initiatieven (GHR Rotterdam en ROS Holland te IJmuiden) op dit gebied in Nederland te ondersteunen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De komende jaren (tot 2002) zullen naar verwachting enkele tientallen offshore-platforms van de Noordzee verwijderd moeten worden. Naar schatting zijn in totaal 600 platforms op de Noordzee aanwezig. Voor een groot deel van deze platforms geldt dat het moment van verwijderen wordt uitgesteld ten opzichte van oorspronkelijke plannen. Redenen daarvoor zijn met name de verlenging van de economische levensduur van de betreffende olie- en gasvelden door verbetering van de productiemethoden en de vervlechting met de transportinfrastructuur. </antwoord>
      <antwoord nummer="2">Ik ben op de hoogte van deze studie. De studie is uitgevoerd in opdracht van het Gemeentelijk Havenbedrijf Rotterdam. Het GHR heeft de resultaten niet openbaar gemaakt omdat in de rapportage concurrentiegevoelige informatie staat over bij het proces betrokken bedrijven. Toezichthoudende instanties op milieuterrein, DCMR Milieudienst Rijnmond, Rijkswaterstaat en Staatstoezicht op de Mijnen, zijn van de inhoud van de studie in kennis gesteld. </antwoord>
      <antwoord nummer="3">Het Gemeentelijk Havenbedrijf Rotterdam onderzoekt de mogelijkheden om in de Laurenshaven een terminal in te richten voor recycling van schroot. Waar in eerste instantie, enkele jaren geleden, het inrichten van een locatie uitsluitend voor de sloop van offshore-platforms opportuun leek, lijkt deze optie nu niet langer economisch verantwoord. De naar beneden bijgestelde verwachting met betrekking tot het aantal te verwijderen platforms, gedurende de komende vijf jaar, is hiervan de reden. Het GHR verricht hiernaar nog een nadere marktstudie. </antwoord>
      <antwoord nummer="4">Ondanks het feit dat investeringen in locaties uitsluitend voor sloop van offshore-platforms door het geringe aanbod van platforms niet zouden renderen, is de sloop van platforms op zich een winstgevende activiteit. Gevorderde activiteiten in zowel Amsterdam als Rotterdam met betrekking tot het inrichten van locaties voor sloop en recycling, evenals gebleken interesse vanuit andere regio’s, bevestigen dit. Het stimuleren van de zijde van de Rijksoverheid van het inrichten van locaties is daarom niet aan de orde. Sloop- en recyclingactiviteiten aan land vallen onder de reikwijdte van de Wet Milieubeheer. Inrichtingen die zich hiermee bezig houden behoeven een milieuvergunning. </antwoord>
      <antwoord nummer="5">Ik ben daartoe bereid, zoals ik steeds bereid ben om de internationale profilering van het Nederlandse bedrijfsleven te ondersteunen. Waar het gaat om ontmanteling als industriële activiteit ben ik van mening dat een hoge organisatiegraad van het betrokken bedrijfsleven en transparantie met betrekking tot de te volgen procedures en de van overheidswege gestelde eisen in belangrijke mate aan internationale profilering zullen bijdragen. Over de transparantie van de regelgeving wordt overleg gevoerd tussen mijn ministerie en de ministeries van Verkeer en Waterstaat en Volkshuisvesting Ruimtelijke Ordening en Milieu. </antwoord>
      <noten afkomstig="antwoord"/>
   </antwoorden>
</kvr>
