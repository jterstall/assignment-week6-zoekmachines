<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie en de minister van Buitenlandse Zaken over uitzetting van een Iraanse studente. (Ingezonden 10 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12586
</item>
         <item attribuut="Inhoud">Vragen naar aanleiding van artikel 'Studenten Iran achter rellen' uit de Volkskrant van 14 september j.l., in het licht van de op handen zijnde uitzetting van een Iraanse studente.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Iran Mensenrechten Vreemdelingen</item>
         <item attribuut="Vindplaats">Kamervragen met antwoord 2000-2001, nr. 227, Tweede Kamer</item>
         <item attribuut="Vraagnr_bij_indiening">2000100870</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-11-08</item>
         <item attribuut="Datum_indiening">2000-10-10</item>
         <item attribuut="Document-id">KVR12586</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="463" allpagenumbers="463 464" vetnummer="2000100870" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12586" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="227" onderwerp="" indiendatum="2000-10-10">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-11-8">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u bevestigen dat de Iraanse studente A.H. <voetnoot nummer="1"/>, die zich thans in het grenshospitium in Amsterdam bevindt, zeer binnenkort Nederland uitgezet zal worden? </vraag>
      <vraag nummer="2" voetnoot="2">Herinnert u zich de constatering van uw ambtsgenoot van Buitenlandse Zaken naar aanleiding van het ambtsbericht van 21 december 1999 dat ook kritische studenten in Iran sinds de studentendemonstraties van juli 1999 als (potentiële) bedreiging van de samenleving beschouwd kunnen worden? <voetnoot nummer="2"/>Hoe ziet u deze uitzetting in dit kader? </vraag>
      <vraag nummer="3" voetnoot="3">Hoe beoordeelt u de huidige omstandigheden in Iran gezien de recente uitspraken van het Iraanse ministerie van Justitie waarin het de hervormingsgezinde studenten de schuld geeft van rellen in de Iraanse stad Khorramabad? <voetnoot nummer="3"/>Acht u het feit dat het ministerie van Justitie in handen is van de conservatieven, niet een extra risico voor hervormingsgezinde studenten? Zo neen, waarom niet? </vraag>
      <vraag nummer="4">Kunt u bevestigen dat het verweer waarop mevrouw A.H. politiek asiel wenst niet wordt aangenomen door de IND op grond van het feit dat zij Nederland is ingereisd op het paspoort van een op haar gelijkende vriendin, dat voorzien is van een visum voor Frankrijk? Klopt het dat de IND niet wenst mee te werken aan de vaststelling van haar beweerde identiteit? Waarom wenst de IND geen onderzoek te doen naar haar identiteit? </vraag>
      <vraag nummer="5">Bent u bereid deze zaak nogmaals te onderzoeken en, indien nodig, een individueel ambtsbericht te laten vervaardigen om daarmee haar identiteit definitief vast te stellen? Zo neen, waarom niet? Acht u de situatie in Iran niet te ongewis voor betrokken persoon gezien de mogelijkheid dat zij inderdaad niet de persoon is die in het paspoort vermeld staat? Zo neen, wat zijn dan de redenen om niet te twijfelen aan haar identiteit? </vraag>
      <noten afkomstig="vraag">
         <noot nummer="1">IND, nr. 9911.11.4095</noot>
         <noot nummer="2" documenttype="Kamerstuk" kamerstuk-id="19 637" documentnummer="492">Kamerstuk 19 637, nr. 492</noot>
         <noot nummer="3" datum="2000-09-14" bron="De Volkskrant" titel="studenten Iran achter rellen">De Volkskrant, 14 september 2000: «studenten Iran achter rellen»</noot>
      </noten>
   </vragen>
   <antwoorden aantal="5">
      <antwoord nummer="1">Ja. De verwijdering van mevrouw A.H. was voorzien voor 13 oktober jl., doch is in verband met de door het lid De Wit gestelde vragen uitgesteld. </antwoord>
      <antwoord nummer="2">Ja, bovengenoemde constatering is mij bekend. Deze informatie is nauw betrokken geweest bij de besluitvorming. Op de aanvraag om toelating als vluchteling van mevrouw A.H. is negatief beslist na een zorgvuldige toetsing van alle gegevens aan de beschikbare informatie. Deze beslissing is door de rechter getoetst en rechtmatig bevonden. Er kan nu tot uitzetting worden overgegaan. </antwoord>
      <antwoord nummer="3">Deze gang van zaken geeft eens te meer aan dat de machtsstrijd tussen de conservatieven en de hervormingsgezinden, waarover in diverse ambtsberichten Iran is gerapporteerd, tot op de dag van vandaag voortduurt. Naar verluidt zouden de recente uitspraken van de door het Iraanse ministerie van Justitie ingestelde onderzoekscommissie over de gebeurtenissen in Khorramabad krachtig zijn weersproken door de Staats Veiligheidsraad (SSC), een overheidsorgaan onder leiding van de gematigde minister van Binnenlandse Zaken. Dat het ministerie van Justitie deel uitmaakt van het conservatief-religieuze establishment is van invloed op de positie van kritische studenten in Iran. Recentelijk, op 30 augustus jl., verscheen een ambtsbericht van de minister van Buitenlandse Zaken over de situatie in Iran. Net als in het voorgaande bericht van 21 december 1999 wordt ook in dit bericht ingegaan op de positie van studenten. </antwoord>
      <antwoord nummer="4">De reden waarom mevrouw A.H. niet tot Nederland wordt toegelaten is gelegen in de tegenstrijdigheden en onaannemelijkheden in haar verklaringen ten aanzien van onder meer haar identiteit, het door haar ter inreis gebruikte paspoort en haar asielrelaas. Het paspoort dat mevrouw A.H. bij inreis op de luchthaven Schiphol heeft gebruikt en waarin zij wordt aangeduid als E.M., is door het Bureau falsificaten van de Koninklijke Marechaussee onderzocht. Bij dit onderzoek zijn geen kenmerken van vervalsing aangetroffen. Gezien de tegenstrijdigheden en onaannemelijkheden ten aanzien van de identiteit en het paspoort en gezien de conclusie van het Bureau falsificaten gaat de IND ervan uit dat mevrouw A.H. de identiteit heeft zoals uit het ter inreis gebruikte paspoort volgt. Hierbij is mede van belang dat mevrouw A.H. haar verklaringen omtrent haar identiteit niet met daartoe geschikte documenten heeft onderbouwd. </antwoord>
      <antwoord nummer="5">Ik ben niet bereid om de zaak nogmaals te onderzoeken. Mevrouw A.H. heeft twee maal een aanvraag om toelating als vluchteling ingediend, waarbij zij er niet in is geslaagd haar verklaringen omtrent haar identiteit met daartoe geschikte documenten te onderbouwen. Zij heeft bij deze gelegenheden tegenstrijdige en onaannemelijke verklaringen ten aanzien van haar identiteit afgelegd. Ik acht de situatie in Iran niet te ongewis voor betrokken persoon, immers in de beslissingen op de aanvragen om toelating als vluchteling is mede aangegeven dat er, uitgaande van haar verklaringen, ten aanzien van mevrouw A.H. niet kan worden geconcludeerd tot vluchtelingschap dan wel dat er enige andere reden voor toelating tot Nederland bestaat. Deze beide beslissingen zijn door de rechter getoetst en rechtmatig bevonden. Zie voor beantwoording over de vraag betreffende de identiteit het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
