<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Rabbae (beiden GroenLinks) over de treintaxi. (Ingezonden 16 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7769
</item>
         <item attribuut="Inhoud">Betreft het eventueel schrappen van de NS-bijdrage voor de onrendabele ritten van de treintaxi.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Personenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Taxi's</item>
         <item attribuut="Vindplaats">Kamervragen met antwoord 1997-1998, nr. 1752, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-09-09</item>
         <item attribuut="Datum_indiening">1998-07-16</item>
         <item attribuut="Document-id">KVR7769</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3601" allpagenumbers="3601 3602" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7769" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1752" onderwerp="" indiendatum="1998-07-16">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-09-9">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wordt de NS-bijdrage voor de onrendabele ritten van de treintaxi vanaf volgend jaar geschrapt? <voetnoot nummer="1"/>
      </vraag>
      <vraag nummer="2">Zo ja, wat is de reden van dit plan? Wie is er in de nieuwe situatie verantwoordelijk voor de onrendabele ritten? Welke afspraken zijn hierover gemaakt? </vraag>
      <vraag nummer="3">Is er overleg geweest tussen uw ministerie, NS Reizigers, Exploitant Transvision BV, de gemeenten en reizigersvereniging Rover? Wat zijn de opvattingen van genoemde betrokkenen en wat was precies de uitkomst van het overleg? </vraag>
      <vraag nummer="4">Is het waar dat Exploitant Transvision BV de extra kosten door een dreigende afschaffing van de NS-bijdrage niet meer wil dragen en de verantwoordelijkheid bij de gemeenten neerlegt? Is het vervolgens waar dat sommige gemeenten niet aan het treintaxi-project willen meebetalen waardoor de treintaxi in die gemeenten zal verdwijnen? </vraag>
      <vraag nummer="5">Hoe groot is de NS-bijdrage voor de treintaxi op dit moment? Hoeveel gemeenten hebben te maken met onrendabele ritten en hoeveel gemeenten willen niet meebetalen als de NS-bijdrage wordt afgeschaft? Hoeveel treintaxi-ritten zijn onrendabel (absoluut en procentueel) en hoeveel reizigers zouden worden gedupeerd door een afschaffing van de NS-bijdrage (absoluut en procentueel)? </vraag>
      <vraag nummer="6">Wat is uw mening over de geplande afschaffing van de NS-bijdrage? Deelt u de mening dat de bereikbaarheid van het openbaar vervoer juist gebaat is met versterking en uitbreiding van de treintaxi, vooral naar de landelijke gebieden? </vraag>
      <vraag nummer="7">Bent u bereid in overleg te gaan met NS-reizigers om de NS-bijdrage voor onrendabele ritten te handhaven? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-07-14" bron="NOS Teletekst">NOS Teletekst, 14 juli 1998</noot>
      </noten>
   </vragen>
   <antwoorden aantal="7">
      <antwoord nummer="1">NS Reizigers (NSR) heeft voor de exploitatie van treintaxi een contract gesloten met haar dochter Transvision. Daarin is een bedrag opgenomen voor de dekking van de exploitatiekosten van de treintaxi. NSR betaalt dit bedrag omdat de treintaxi treinvervoer genereert en de algehele kwaliteit van het reizen per trein verbetert. NSR heeft inderdaad aan Transvision aangegeven dat zij voornemens is haar bijdrage aan de exploitatie van de treintaxi te beperken. </antwoord>
      <antwoord nummer="2">De verantwoordelijkheid voor de exploitatie van de formule treintaxi berust bij Transvision. Op basis van haar eigen verantwoordelijkheid beoordeelt zij de omvang van treintaxi, zoals bijvoorbeeld het aantal stations en de omvang van de geldigheidsgebieden. Daarbij speelt mede een rol de bijdrage die NSR hiervoor aan Transvision betaalt. Noch met NSR, noch met Transvision zijn hierover afspraken gemaakt. </antwoord>
      <antwoord nummer="3">In algemene zijn hebben NSR en Transvision in de eerste helft van dit jaar overleg gevoerd met mijn ministerie. De gemeenten en Rover waren hierbij niet betrokken. Voor zover mij bekend is, heeft Rover evenmin overleg gevoerd met Transvision. De problematiek van onrendabele projectonderdelen is daarbij zijdelings aan de orde geweest. Ik heb daarover met NSR en Transvision geen nadere afspraken gemaakt. Uitgangspunt voor mijn ministerie is steeds geweest. Dat de treintaxi zonder rijksbijdrage in de exploitatielasten op de taximarkt dient te opereren. Behoudens een startbijdrage in de aanloopkosten, is dat ook steeds het geval geweest. Met Transvision is gesproken over een algehele kwaliteitsverbetering en mogelijke aanvullende treintaxiprojecten, met name in (voor)stedelijke gebieden. De maatschappelijke functie is daarmee gediend, en er komt een betere bereikbaarheid tot stand. Om die reden overweeg ik, in lijn met de startbijdrage bij de introductie van het treintaxiconcept een in tijd beperkte, prestatieafhankelijke bijdrage te verlenen, vanuit de optiek dat de treintaxi juist in aanvulling op treindiensten als voor- en natransport de collectieve vervoerketen verder kan versterken. </antwoord>
      <antwoord nummer="4">Transvision heeft mijn ministerie meegedeeld, dat zij gelet op de financiële mogelijkheden voornemens is een aantal geldigheidsgebieden qua omvang in te krimpen. Alvorens daartoe over te gaan heeft zij aan de desbetreffende gemeenten de vraag voorgelegd, of deze bereid zijn daarin financieel bij te dragen, waardoor zou kunnen worden voorkomen dat treintaxi in die gemeenten zou verdwijnen. Het is mij bekend dat nu in ieder geval reeds 12 gemeenten een bijdrage verstrekken in de exploitatie van de treintaxi. </antwoord>
      <antwoord nummer="5">Het is mij officieel niet bekend, hoe groot de commercieel bepaalde bijdrage van NSR voor de treintaxi momenteel is. Het is mij bekend dat deze in de periode 1993–1997 circa f 15 miljoen per jaar heeft bedragen. Transvision heeft mijn ministerie gemeld dat zij in verband met de voorgenomen inkrimping 11 gemeenten heeft benaderd. Op dit moment valt nog niet te zeggen, of deze gemeenten al dan niet bereid zijn financieel bij te dragen aan de exploitatie van de treintaxi. </antwoord>
      <antwoord nummer="6">De beperking van de NSR-bijdrage (niet een afschaffing) is een besluit, genomen op bedrijfseconomische gronden waarvoor NSR zelf geheel verantwoordelijk is, hetgeen ook geldt voor de wijze van invulling van de gevolgen daarvan door Transvision. Alhoewel daarmee de bereikbaarheid in – zij het beperkte – gebieden afneemt, heb ik begrip voor de door NSR gehanteerde motieven. </antwoord>
      <antwoord nummer="7">Zoals gezegd ben ik met Transvision in overleg over voorstellen van hun zijde om de kwaliteit van de treintaxi nog te vergroten en het project mogelijk op specifieke plaatsen uit te breiden. Ik vind het echter niet op mijn weg liggen om over handhaving van onrendabele onderdelen met Transvision of NS Reizigers te overleggen danwel over een structurele bijdrage in de exploitatie daarvan. Decentrale overheden kunnen binnen hun verkeer- en vervoerbeleid afwegingen maken waarbij de maatschappelijke functie van de treintaxi, eventueel afgezet tegen de mogelijkheden die het Collectief Vraagafhankelijk Vervoer (CVV) hen ook biedt, aanleiding is om al dan niet een financiële bijdrage aan de treintaxi te verlenen. </antwoord>
      <noten afkomstig="antwoord"/>
   </antwoorden>
</kvr>
