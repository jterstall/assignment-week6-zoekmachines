<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid O. P. G. Vos (VVD) over oplichting en flessentrekkerij. (Ingezonden 18 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6368
</item>
         <item attribuut="Rubriek">Criminaliteit en openbare orde (Fraude)</item>
         <item attribuut="Trefwoorden">Vermogensdelicten</item>
         <item attribuut="Vindplaats">Kamervragen met antwoord 1997-1998, nr. 593, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O. P. G. Vos</persoon>
         </item>
         <item attribuut="Datum_reaktie">1998-01-26</item>
         <item attribuut="Datum_indiening">1997-12-18</item>
         <item attribuut="Document-id">KVR6368</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1209" allpagenumbers="1209 1210" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6368" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="593" onderwerp="" indiendatum="1997-12-18">
         <vrager partij="VVD" oorsprong="parlement">O. P. G. Vos</vrager>
         <vraagt-aan/>
      </vraagdata>
      <antwoorddata antwoorddatum="26 januari 1998), zie ook Aanhangsel Handelingen nummer 537, vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de conclusie dat jaarlijks in Nederland ten nadele van de particuliere sector en het bedrijfsleven voor zeker f 10 miljard in totaal wordt gefraudeerd? 1, 2 Zo neen, over welke gegevens beschikt u in dit kader? </vraag>
      <vraag nummer="2">Acht u het wettelijk instrumentarium betreffende fraude en oplichting en met name artikel 326a Wetboek van Strafrecht inzake flessentrekkerij, voldoende adequaat en eigentijds voor een succesvolle aanpak van voornoemde delicten door politie en justitie? Bent u bereid een onderzoek naar de effectiviteit daarvan te laten verrichten? </vraag>
      <vraag nummer="3">In hoeverre kan de Plukze-wetgeving mede worden aangewend voor het verhaal van de financiële schade die door particulieren en het bedrijfsleven ten gevolge van fraude wordt geleden? </vraag>
      <vraag nummer="4">Acht u de deskundigheid van politie en justitie voor de aanpak van fraudezaken al dan niet voldoende? Hoe wordt de deskundigheid op dit terrein bevorderd? </vraag>
      <vraag nummer="5">Bent u bereid tot het instellen van een centraal meldpunt voor fraudeurs en fraudezaken, om fraudepatronen landelijk te kunnen analyseren en aldus de aanpak daarvan te verbeteren? </vraag>
      <vraag nummer="6">In hoeverre zal het «frontoffice» voor fraudezaken dat als initiatief van overheid en bedrijfsleven bij het landelijk parket te Rotterdam zal worden ondergebracht ook beschikbaar zijn voor burgers en bedrijven met kleine en middelzware fraudezaken? </vraag>
      <noten afkomstig="vraag">
         <noot nummer="3"/>
         <noot nummer="1">Naar aanleiding van het boek van Peter Stuivenberg, getiteld Centen graaien</noot>
         <noot nummer="2" datum="1997-12-16" bron="Parool">Parool, 16 december 1997</noot>
         <noot nummer="3" datum="1997-12-11" bron="Algemeen Dagblad">Algemeen Dagblad, 11 december 1997</noot>
      </noten>
   </vragen>
   <antwoorden aantal="5">
      <antwoord nummer="1">Ik beschik niet over gegevens op grond waarvan bepaald kan worden voor welk bedrag jaarlijks in Nederland wordt gefraudeerd. De door een woordvoerder van de Stichting Oplichtingsslachtoffers in het Parool van 16 december 1997 genoemde bedragen kan ik dan ook niet bevestigen. Duidelijk is wel dat fraude een ernstig probleem vormt, dat aanzienlijke schade toebrengt, niet alleen aan de particuliere sector en het bedrijfsleven, maar ook aan de overheid. </antwoord>
      <antwoord nummer="2">Het project Financieel Rechercheren, dat in 1995 in het leven is geroepen om de aanpak van delicten op het terrein van financieel rechercheren (waaronder fraude, oplichting en flessentrekkerij), te verbeteren voorziet reeds in een onderzoek naar de effectiviteit van het wettelijk instrumentarium op dit terrein. In het kader van dit project worden de eventuele knelpunten in de huidige wetgeving in kaart gebracht en worden praktische opsporings- en vervolgingsproblemen geïnventariseerd. Overigens is tot dusverre in het kader van dit project of anderszins niet gebleken dat de delictsomschrijving en strafmaat voor de delicten fraude, oplichting en flessentrekkerij ontoereikend zijn. </antwoord>
      <antwoord nummer="3">De ontnemingswetgeving is primair gericht op het ontnemen van het wederrechtelijk genoten voordeel. Voor de bescherming van de belangen van benadeelden zijn de Wet Terwee en de Richtlijn Slachtofferzorg van het College van procureurs-generaal (Stcrt. 1996, 65) bedoeld. In de ontnemingswetgeving wordt wel rekening gehouden met de belangen van benadeelden. Zo dient de rechter bij het bepalen van de omvang van het bedrag waarop het wederrechtelijk genoten voordeel wordt geschat, de aan de benadeelde in rechte toegekende vorderingen in mindering te brengen (artikel 36e Wetboek van Strafrecht). Daarnaast kan de rechter in het geval een veroordeelde een benadeelde vrijwillig schadeloos stelt of wil stellen het in het kader van de ontneming opgelegde bedrag matigen. Indien reeds een bedrag is betaald of verhaald in het kader van de voordeelsontneming, kan de rechter bepalen dat dit bedrag aan de benadeelde wordt uitgekeerd (artikel 577b Wetboek van Strafvordering). Tot slot zal, in geval van samenloop, eerst de schadevergoedingsmaatregel geëxecuteerd worden en dan pas de ontnemingsmaatregel (Executierichtlijn ontnemingsmaatregelen parketten en politie van het College van procureurs-generaal, Stcrt. 1997, 50). </antwoord>
      <antwoord nummer="4">Het project Financieel Rechercheren heeft onder meer uitgewezen dat de deskundigheid met betrekking tot financieel rechercheren bij politie en Openbaar Ministerie in de breedte onvoldoende is. Waar de deskundigheid wel in voldoende mate aanwezig is, is deze in het algemeen niet zodanig in de organisatie verankerd dat de continuïteit gewaarborgd is. Mede op basis van voorstellen, die gedaan zijn in het kader van het project Financieel Rechercheren, wordt een opleidingstraject en loopbaanbeleid ontwikkeld voor de gehele handhavingsketen. Inmiddels zijn geavanceerde media (CD-i en CD-rom) ontwikkeld waarmee de basiskennis van financieel rechercheren en ontneming in korte tijd onder grote groepen medewerkers bij politie en Openbaar Ministerie kan worden verspreid. Voor de meer specialistische deskundigheid zijn eindtermen opgesteld voor een door het Landelijk Selectie- en Opleidingsinstituut voor de politie en de Stichting Studiecentrum Rechtspleging voor de Rechterlijke Macht te ontwikkelen leergang. Hooggespecialiseerde kennis wordt in samenwerking met de private sector ontwikkeld. Daartoe is onder meer het project Met Kennis Bestrijden in het leven geroepen. Voorts wordt de structuur bij de opsporing en vervolging van fraudezaken aangepast. De fraudebestrijding wordt, buiten de drie grote korpsen, op interregionaal en interarrondissementaal niveau georganiseerd door middel van clusters. Daarnaast wordt capaciteit voor de afdoening van fraudezaken ondergebracht bij het Landelijk Rechercheteam. Deze korpsen, clusters en het Landelijk Fraudeteam zullen als expertisecentra gaan fungeren en daarmee een wezenlijke bijdrage leveren aan het verhogen van de deskundigheid. </antwoord>
      <antwoord nummer="5 en 6">Een landelijk overzicht van alle fraudesignalen is wenselijk met het oog op coördinatie en afstemming van de aanpak. Om die reden worden in het kader van het project Financieel Rechercheren de mogelijkheden van een centrale registratie onderzocht. Daarnaast wordt, als uitvloeisel van dit project een Landelijk Fraudeloket «front office» opgericht, dat wordt ondergebracht bij het Landelijk Bureau Openbaar Ministerie. Dit loket krijgt tot taak de coördinatie van de aanpak van middelzware en zware fraudezaken en zal terzake tevens fungeren als centraal loket voor alle betrokken partijen. Daarnaast zal het zonodig zaken selecteren, deze vervolgens aan opsporingsinstanties aanbieden en de voortgang bewaken. De instelling van dit centraal loket moet er tevens toe leiden dat een uitgebreider en completer overzicht ontstaat van deze zaken. Gegeven de taakstelling van het Landelijk Fraudeloket ligt het niet voor de hand dat burgers en bedrijven de lichtere fraudezaken bij dit loket aanmelden. Voor die zaken kunnen zij terecht bij de (interregionale) fraudebureaus van politie en Openbaar Ministerie. Van daaruit zal, indien een centrale registratie is gerealiseerd, de zaak centraal worden aangemeld. Een burger die, of bedrijf dat, zich bij het Landelijk Fraudeloket meldt met een zaak, die niet past binnen haar taakstelling, zal door het Landelijk Fraudeloket verwezen worden naar de juiste instantie. Ook kan het Fraudeloket deze melding zelf door- geleiden naar de juiste instantie. </antwoord>
      <noten afkomstig="antwoord"/>
   </antwoorden>
</kvr>
