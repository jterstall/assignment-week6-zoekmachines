<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en voor Ontwikkelingssamenwerking over het rapport van Amnesty International «Empty promises: Government commitments and the state of human rights in Yemen». (Ingezonden 4 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15260
</item>
         <item attribuut="Inhoud">Vragen over de beloofde betrokkenheid van de Nederlandse regering bij de mensenrechtensituatie in Jemen, naar aanleiding van een rapport van Amnesty International van juli 1999.</item>
         <item attribuut="Rubriek">Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Jemen Mensenrechten</item>
         <item attribuut="Vindplaats">Kamervragen met antwoord 2001-2002, nr. 797, Tweede Kamer</item>
         <item attribuut="Vraagnr_bij_indiening">2010205400</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-03-12</item>
         <item attribuut="Datum_indiening">2002-02-04</item>
         <item attribuut="Document-id">KVR15260</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1673" allpagenumbers="1673 1674" vetnummer="2010205400" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15260" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="797" onderwerp="" indiendatum="2002-02-4">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-03-12">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich het antwoord van de minister voor Ontwikkelingssamenwerking op de vraag wat haar oordeel was over het rapport van Amnesty International (AI) «Empty promises: Government commitments and the state of human rights in Yemen» van juli 1999? <voetnoot nummer="1"/>Heeft u zich inmiddels een definitief oordeel over dit rapport gevormd? Zo ja, wat is dit oordeel? </vraag>
      <vraag nummer="2">Is het u, gezien uit uw bereidheid de mensenrechtensituatie in Jemen op de voet te volgen, bekend dat er twee leden van het National Democratic Front, te weten Muhammad Mahdi Abdullah Makhrouf en Muhammad Ahmad Abdallah al-Zahayi, al jarenlang gevangen zitten en dat het hen opgelegde doodvonnis op korte termijn dreigt te worden voltrokken? </vraag>
      <vraag nummer="3">Zijn er vanuit de Nederlandse regering en in EU-verband contacten geweest met de Jemenitische regering over deze zaak? Zo ja, wat waren de resultaten? Klopt het dat de Nederlandse ambassade in Jemen deze zaak volgt en dat deze de Jemenitische minister van Buitenlandse Zaken heeft gevraagd naar de situatie van beide gevangenen? Zo ja, wat was het antwoord van deze minister? Wat is de reden dat AI Utrecht, dat zich om het lot van deze mannen bekommert, ondanks een toezegging van de Nederlandse ambassade tot op heden niet is geïnformeerd over het verloop van deze zaak? </vraag>
      <vraag nummer="4">Heeft u sinds september 1999 (verdere stappen) ondernomen om het mensenrechtenbeleid ten positieve te beïnvloeden? Zo ja, waaruit bestonden deze acties? Zo neen, waarom niet? Bent u bereid u specifiek in te zetten voor genoemde gevangenen teneinde uitvoering van het doodvonnis te voorkomen en een eerlijk proces alsnog mogelijk te maken? Bent u tevens bereid u in te zetten voor een gezamenlijke inspanning binnen de EU met betrekking tot de mensenrechten in Jemen? </vraag>
      <noten afkomstig="vraag">
         <noot nummer="1">Antwoorden op vragen van het lid Karimi aan de minister voor Ontwikkelingssamenwerking over de mensenrechten in Jemen, (Ingezonden 13 september 1999), Aanhangsel Handelingen nr. 20, Vergaderjaar 1999–2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. Onder de aantekening dat de Jemenitische regering nog altijd geen officiële reactie op het rapport heeft gegeven en niet in staat is gebleken de eerdere toezeggingen aan Amnesty International (AI) volledig waar te maken, is er geen wijziging gekomen in het eerder oordeel. Daaraan kan thans het volgende worden toegevoegd. Op 6 februari 2000 werd een samenwerkingsovereenkomst met de United Nations High Commisioner for Human Rights getekend. Deze overeenkomst omvat technische assistentie, institutionele ontwikkeling en projecten gericht op het handhaven van de mensenrechten in Jemen. Het aanstellen van een Minister van Staat voor Mensenrechten bij de Kabinetswisseling van maart 2001 sterkt ons verder in de overtuiging dat het de Jemenitische overheid ernst is met het streven de mensenrechtensituatie te verbeteren. </antwoord>
      <antwoord nummer="2">De situatie van de heren Makhrouf en al-Zahayi is ons bekend. Het door de Supreme Court in december 1998 bevestigde vonnis van de door de rechtbank in eerste instantie opgelegde doodstraf is voor zover ons bekend nimmer bekrachtigd door ondertekening van het doodvonnis door President Saleh. Wij beschikken niet over aanwijzingen dat dit binnenkort is te verwachten. </antwoord>
      <antwoord nummer="3">De Nederlandse ambassade in Sana’a stelt deze zaak regelmatig op geëigend niveau aan de orde. Zo heeft de ambassadeur op 4 februari jl. een gesprek gehad met de Jeminitische Minister van Staat voor Mensenrechten over dit onderwerp. In dit gesprek werd onder meer de teleurstelling uitgesproken over het uitblijven van een formele reactie van de regering van Jemen op eerder gestelde vragen (ook van AI) en het pleidooi ondersteund tot heropening van deze zaak en een eerlijke procesvoering. De Minister heeft de ambassadeur toegezegd te zullen reageren. AI zal wanneer betreffende informatie beschikbaar is worden geïnformeerd. </antwoord>
      <antwoord nummer="4">De minister voor Ontwikkelingssamenwerking en ik ondersteunen het beleid van de regering van Jemen gericht op een verdergaande verbetering van de mensenrechten. Naast armoedebestrijding en bevordering van de democratie neemt daarin ook de bescherming van de klassieke mensenrechten een belangrijke plaats in. Naast voortgaande ondersteuning van NGO’s die actief zijn op het terrein van mensenrechten is de ambassade ook in overleg met het Ministerie van Mensenrechten over uitbreiding van de bilaterale samenwerking gericht op institutionele versterking, samenwerking met NGO’s, verbetering van de positie van gevangenen en verbetering van de reclassering. Hierbij is door de regering van Jemen in het bijzonder aandacht gevraagd voor de positie van vrouwen en kinderen. De Nederlandse ambassade heeft daartoe vanaf 2002 een bedrag van circa 1 miljoen EURO per jaar beschikbaar. Onder verwijzing naar de mensenrechtenclausule in de Samenwerkingsovereenkomst tussen de Europese Unie (EU) en Jemen heeft Nederland meermalen de mensenrechtensituatie in Jemen aan de orde gesteld in Brussel, maar ook in het lokale EU «Heads of Mission» overleg in Sana’a. In het ontwerp-programma van de EU met Jemen is ondersteuning van de democratie en de mensenrechten als een vierde prioriteitsgebied opgenomen. </antwoord>
      <noten afkomstig="antwoord"/>
   </antwoorden>
</kvr>
