<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over de Wet gelijke behandeling op grond van leeftijd bij arbeid. (Ingezonden 14 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20834
</item>
         <item attribuut="Inhoud">In de richtlijn 2000/78/EG is een bepaling opgenomen dat het niet is toegestaan het reeds bestaande beschermingsniveau te verlagen en dat oudere werknemers dus niet benadeeld mogen worden in hun huidige rechten. In de op deze richtlijn gebaseerde Wet gelijke behandeling op grond van leeftijd bij arbeid (Stb. 2004, 30) is deze bepaling niet overgenomen.</item>
         <item attribuut="Rubriek">Arbeid (Arbeidsbescherming) Inkomen en rechtspositie (Werktijden) Staats- en bestuursrecht (Grondrechten) Welzijn (Ouderen)</item>
         <item attribuut="Trefwoorden">Arbeidsomstandigheden Discriminatie Ouderen Werktijden</item>
         <item attribuut="Vindplaats">Kamervragen met antwoord 2003-2004, nr. 2027, Tweede Kamer</item>
         <item attribuut="Vraagnr_bij_indiening">2030417900</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2004-08-11</item>
         <item attribuut="Datum_indiening">2004-07-14</item>
         <item attribuut="Document-id">KVR20834</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4283" allpagenumbers="4283 4284" vetnummer="2030417900" code="0304tkkvr2027" lopendefooter="Tweede Kamer, vergaderjaar 2003–2004, Aanhangsel" filenaam="KVR20834" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2027" onderwerp="" indiendatum="2004-07-14">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-08-11">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de inhoud van richtlijn 2000/78/EG van de Raad tot instelling van een algemeen kader voor gelijke behandeling in arbeid en beroep, waarop de Nederlandse Wet gelijke behandeling op grond van leeftijd bij de arbeid (Staatsblad 2004, nr. 30), die op 1mei 2004 in werking is getreden, is gebaseerd? </vraag>
      <vraag nummer="2">Is het u bekend dat het op grond van voornoemde EG-richtlijn niet is toegestaan het reeds bestaande beschermingniveau te verlagen (overweging 28 en artikel 8, tweede lid, van de richtlijn), en oudere werknemers dus niet benadeeld mogen worden in hun huidige rechten? </vraag>
      <vraag nummer="3">Kunt u verklaren waarom deze belangrijke bepaling niet in de Wet gelijke behandeling op grond van leeftijd bij de arbeid is verwerkt? Zo neen, kan daar uit worden geconcludeerd dat de richtlijn op dit punt niet op de juiste wijze in nationaal recht is omgezet? </vraag>
      <vraag nummer="4" voetnoot="1">Herinnert u zich uw antwoorden op de door mij in 2004 gestelde vragen over de toelaatbaarheid van benadeling van oudere werknemers door hun werkgevers ten aanzien van lichamelijke belasting en arbeidstijden, waarbij u stelde dat in beide gevallen de rechter die kwestie dient te beoordelen? <voetnoot nummer="1"/>Bent u het eens met de visie dat de rechter die beoordeling in dit geval niet slechts zal gaan uitvoeren aan de hand van de wet, maar dat hij tevens de wet zal moeten uitleggen in het licht van doel en bewoordingen van de richtlijn? </vraag>
      <vraag nummer="5">Is het u bekend, dat in geval de rechter oordeelt dat de richtlijn niet op de juiste wijze in nationaal recht is omgezet, de lidstaat aansprakelijk kan worden gesteld voor de schade die de burger daardoor lijdt? </vraag>
      <vraag nummer="6">Bent u, op grond van het voorgaande, bereid om op korte termijn met een reparatiewet te komen, waardoor een aanvulling van de Wet gelijke behandeling op grond van leeftijd bij de arbeid tot stand komt in de zin van artikel 8, tweede lid, van de richtlijn, opdat aldus voornoemde aansprakelijkheidstelling van de Staat kan worden voorkómen? </vraag>
      <vraag nummer="7">Hoe verhoudt een mogelijke verslechtering van het sociale beschermingsniveau van oudere werknemers, bijvoorbeeld door de verplichting tot verrichten van nachtarbeid of fysiek zware arbeid tot de leeftijd van (pre-)pensioen, zich tot de wens van de regering de arbeidsparticipatie van ouderen te bevorderen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1286" documentjaargang="2003-2004">Aanhangsel Handelingen, nr. 1286, vergaderjaar 2003–2004.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is mij bekend dat het op grond van richtlijn 2000/78/EG niet is toegestaan het reeds bestaande niveau van bescherming tegen discriminatie op de door de richtlijn bestreken terreinen te verlagen. Het betreft hier echter de bescherming van werknemers tegen discriminatie en niet, zoals in de vraag wordt gesteld, de bescherming van oudere werknemers in algemene zin. </antwoord>
      <antwoord nummer="3">Zoals opgemerkt in de memorie van toelichting bij het voorstel van wet voor de Wet gelijke behandeling op grond van leeftijd bij de arbeid, behoeft artikel 8 van de richtlijn geen implementatie (Kamerstukken, 28 170, nr. 3, blz. 9). Het artikel bevat een (belangrijke) opdracht aan de nationale wetgever, maar behoeft als zodanig geen implementatie in de nationale wetgeving ter uitvoering van de richtlijn. Artikel 8 bepaalt dat de lidstaten de uitvoering van de richtlijn niet mogen aangrijpen om het in de lidstaat bestaande niveau van bescherming tegen discriminatie te verlagen. Naar mijn mening is het in Nederland bestaande niveau van bescherming tegen discriminatie op het terrein van de arbeid door de inwerkingtreding van de Wet gelijke behandeling op grond van leeftijd bij de arbeid ook niet verlaagd, maar juist verhoogd. Er is naar mijn mening dan ook geen sprake van onjuiste omzetting van de richtlijn in nationaal recht. </antwoord>
      <antwoord nummer="4">Ja. Bij de beantwoording van uw eerdere vragen heb ik opgemerkt dat het uiteindelijk aan de Commissie Gelijke Behandeling of de rechter is om een oordeel te geven over de vraag of voor een regeling waarin onderscheid naar leeftijd wordt gemaakt een objectieve rechtvaardigingsgrond bestaat. Ik wil hier nogmaals benadrukken dat zowel de wet als de richtlijn tot doel heeft te voorkomen dat discriminatie op grond van leeftijd plaatsvindt. Het doel is niet bepaalde groepen op basis van hun leeftijd te beschermen. In het algemeen is het zo dat de rechter bij de beoordeling van een aan hem voorgelegd geschil zal toetsen aan de nationale wetgeving en, indien naar zijn oordeel de nationale wetgeving niet in overeenstemming is met een Europese richtlijn, zal proberen de nationale wetgeving uit te leggen in het licht en de bewoordingen van de richtlijn. </antwoord>
      <antwoord nummer="5">Ja. </antwoord>
      <antwoord nummer="6">Nee, ik acht een reparatiewet niet nodig omdat ik niet van mening ben dat er sprake is van onjuiste of onvolledige omzetting van de richtlijn (zie ook het antwoord op vraag 3). </antwoord>
      <antwoord nummer="7">Een mogelijke verslechtering van het sociale beschermingsniveau van oudere werknemers zou zich vanzelfsprekend niet goed verhouden tot de wens van de regering om de arbeidsparticipatie van ouderen te bevorderen, maar de Wet gelijke behandeling op grond van leeftijd bij de arbeid dwingt ook geenszins tot een dergelijke verslechtering. Regelingen ter bescherming van oudere werknemers blijven immers mogelijk als er een objectieve rechtvaardiging is voor het onderscheid op grond van leeftijd dat in de regelingen wordt gemaakt. Zoals ik in antwoord op uw eerdere vragen heb opgemerkt kan een objectieve rechtvaardiging van regelingen gericht op oudere werknemers juist gelegen zijn in het voorkomen van ziekteverzuim en instroom in de WAO van oudere werknemers (zie bijvoorbeeld Kamerstukken, 28 170, nr. 7, blz. 6–7). </antwoord>
      <noten afkomstig="antwoord"/>
   </antwoorden>
</kvr>
