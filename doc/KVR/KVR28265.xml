<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bouwmeester (PvdA) en Koser Kaya (D66) aan de ministers van Volksgezondheid, Welzijn en Sport en voor Jeugd en Gezin over etikettering van alcoholische dranken. (Ingezonden 26 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28265
</item>
         <item attribuut="Inhoud">Vragen naar aanleiding van TV-uitzending Netwerk (19 april 2007), waarin duidelijk wordt gemaakt dat veel zwangere vrouwen niet bekend zijn met de gevaren van het drinken van alcohol voor de ongeboren vrucht. Indiener vragen om betere (waarschuwende) etikettering van flessen alcohoholische drank, naar het voorbeeld van etikettering van pakjes sigaretten, om in het algemeen te wijzen op de gevaren van alcoholgebruik op jonge leeftijd.</item>
         <item attribuut="Rubriek">Consument (Voedings- en productveiligheid) Gezondheidszorg (Ziekten en ziektepreventie) Welzijn (Vrouwen)</item>
         <item attribuut="Trefwoorden">Alcoholgebruik Gezondheidszorg Productinformatie Zwangerschap</item>
         <item attribuut="Vindplaats">Kamervragen met antwoord 2006-2007, nr. 1677, Tweede Kamer</item>
         <item attribuut="Vraagnr_bij_indiening">2060713620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Bouwmeester</persoon>
            <persoon partij="D66">Koser Kaya</persoon>
         </item>
         <item attribuut="Datum_reaktie">2007-05-29</item>
         <item attribuut="Datum_indiening">2007-04-26</item>
         <item attribuut="Document-id">KVR28265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3557" allpagenumbers="3557 3558" vetnummer="2060713620" code="0607tkkvr1677" lopendefooter="Tweede Kamer, vergaderjaar 2006–2007, Aanhangsel" filenaam="KVR28265" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1677" onderwerp="" indiendatum="2007-04-26">
         <vrager partij="PvdA" oorsprong="parlement">Bouwmeester</vrager>
         <vrager partij="D66" oorsprong="parlement">Koser Kaya</vrager>
         <vraagt-aan>de ministers van Volksgezondheid, Welzijn en Sport en voor Jeugd en Gezin</vraagt-aan>
      </vraagdata>
      <antwoorddata antwoorddatum="2007-05-29">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Jeugd en Gezin</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van de Tv-uitzending waarin duidelijk wordt dat veel zwangere vrouwen niet bekend zijn met de gevaren van het drinken van alcohol voor de ongeboren vrucht? </vraag>
      <vraag nummer="2">Deelt u de zorgen over de ernstige gevolgen voor het kind, die, zoals ook de Gezondheidsraad in 2005 reeds in een rapport heeft aangegeven, al na één drankje kunnen optreden? </vraag>
      <vraag nummer="3">Deelt u de mening dat er breed ingezet moet worden om bewustwording te creëren, zodat zwangere vrouwen ernaar gaan handelen? Vindt u dat etikettering hiervoor een effectief middel is? Zo ja, bent u bereid hier medici bij te betrekken? </vraag>
      <vraag nummer="4">Deelt u voorts de mening dat maatschappelijk gezien de gevaren van alcoholgebruik op jonge leeftijd ernstig worden onderschat bij met name ouders en kinderen? </vraag>
      <vraag nummer="5">Deelt u tevens de mening dat waarschuwingen door middel van een etiket op flessen alcoholische drank ook ingezet kunnen worden om ouders en jongeren te waarschuwen voor de gevaren van alcoholgebruik op jonge leeftijd, en om bijvoorbeeld bestuurders te waarschuwen over de gevaren van alcohol in het verkeer zoals nu al op pakjes sigaretten gewaarschuwd wordt voor de gevaren van roken? Zo ja, bent u bereid te onderzoeken op welke wijze etikettering ingezet kan worden om risicogroepen in brede zin te wijzen op de gevaren van alcohol? </vraag>
      <vraag nummer="6">Wat zijn de ervaringen met etikettering van flessen alcohol in het buitenland? </vraag>
      <noten afkomstig="vraag">
         <noot nummer="1" datum="2007-04-19" bron="Netwerk">Netwerk, 19 april 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, wij delen de zorgen over de gevolgen die alcoholgebruik door zwangere vrouwen kan hebben voor het ongeboren kind. De conclusies van het rapport van de Gezondheidsraad zijn destijds door de toenmalige minister van Volksgezondheid, Welzijn en Sport onderschreven. </antwoord>
      <antwoord nummer="3">Wij hechten aan goede, consistente voorlichting over het thema alcohol en zwangerschap. In het recente verleden was daarvan niet altijd sprake. Sinds de publicatie van het rapport van de Gezondheidsraad zijn de belangrijke voorlichtingsorganisaties echter allemaal één gelijkluidende boodschap gaan uitdragen, namelijk dat niet drinken vanaf het moment dat je een kinderwens hebt, de veiligste keuze is. Etikettering kan wellicht een effectief middel zijn om bewustwording te creëren. Uit onderzoeken naar de waarschuwingsboodschap op etiketten in de Verenigde Staten is gebleken dat het aanbrengen van een waarschuwingsboodschap tot meer kennis over alcohol en zwangerschap bij vrouwen leidde. Onduidelijk is echter of die toegenomen kennis voldoende basis vormt voor gedragsverandering. De onderzoeken spreken elkaar op dit punt tegen. Daarom volgen wij met interesse wat er gebeurt in Frankrijk en Finland waar verplichte etikettering over alcohol en zwangerschap recent is, dan wel binnenkort wordt ingevoerd. Mocht in de toekomst ooit tot verplichte waarschuwingsboodschappen worden besloten, dan zijn wij vanzelfsprekend bereid daar medici bij te betrekken. </antwoord>
      <antwoord nummer="4">Ja. </antwoord>
      <antwoord nummer="5">Etiketteren van voedingsmiddelen is grotendeels Europees geregeld. Op dit moment herziet de Europese Commissie de voornaamste richtlijn voor etikettering. Daarbij wordt ook gekeken naar het reguleren van waarschuwingen op alcoholhoudende dranken. In het antwoord op vraag 4 hebben wij al aangegeven met interesse te volgen wat de gevolgen zijn van de verplichte waarschuwingsboodschappen over alcohol en zwangerschap in Frankrijk en Finland. Als mocht blijken dat etikettering aldaar effectief is, dan zijn wij inderdaad bereid te onderzoeken of invoering van waarschuwingsetiketten voor bepaalde risicogroepen zinvol is. In verband met handelsbelemmerde effecten heeft het onze voorkeur dat dit dan Europees geregeld wordt. </antwoord>
      <antwoord nummer="6">Voor het antwoord op deze vraag verwijzen wij naar het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
