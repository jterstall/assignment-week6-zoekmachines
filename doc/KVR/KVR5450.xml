<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de preventieve gezondheidsonderzoeken bij scholieren. (Ingezonden 17 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5450
</item>
         <item attribuut="Inhoud">Vragen over het besluit van de Rotterdamse GGD om de PGO's te vervangen door vragenlijsten over sociaal-emotionele problemen.</item>
         <item attribuut="Rubriek">Basisonderwijs (Leerlingen) Gezondheidszorg (Ziekten en ziektepreventie) Speciaal onderwijs (Leerlingen) Voortgezet onderwijs (Leerlingen) Welzijn (Jeugdigen)</item>
         <item attribuut="Trefwoorden">Jeugdgezondheidszorg Leerlingen Preventieve gezondheidszorg</item>
         <item attribuut="Vindplaats">Kamervragen met antwoord 1996-1997, nr. 1673, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-08-12</item>
         <item attribuut="Datum_indiening">1997-07-17</item>
         <item attribuut="Document-id">KVR5450</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3419" allpagenumbers="3419 3420" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1673" onderwerp="" indiendatum="1997-07-17">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-08-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennis genomen van het besluit van de Rotterdamse GGD om de preventieve gezondheidsonderzoeken (PGO’s) bij scholieren te vervangen door vragenlijsten vooral gericht op de toenemende sociaal-emotionele problemen bij de scholieren? <voetnoot nummer="1"/>
      </vraag>
      <vraag nummer="2">Is in sommige steden deze ommezwaai reeds gemaakt en wordt op andere plaatsen zo’n ommezwaai overwogen? </vraag>
      <vraag nummer="3" voetnoot="2">Baart het u zorgen, dat de landelijke standaard uit het «Basispakket Zorgen voor jeugd» in een deel van de gemeenten niet wordt of zal worden geïmplementeerd? <voetnoot nummer="2"/>
      </vraag>
      <vraag nummer="4">Bent u van mening, dat de PGO’s wel degelijk gezondheidswinst opleveren en dat het bovendien een goede ingang is om sociaal-emotionele problemen op te sporen? </vraag>
      <vraag nummer="5">Bent u van mening dat nieuwe ontwikkelingen in de Jeugdgezondheidszorg zoals gerichte programma’s voor risicogroepen niet ten koste mogen gaan van het PGO maar dat beiden moeten plaatsvinden? </vraag>
      <vraag nummer="6">Moeten veel gemeenten om financiële redenen keuzes maken en wordt het PGO eerder uit bezuinigings-overwegingen dan uit gezondheidsoverwegingen afgeschaft dan wel gereduceerd? Zo ja, wat is uw mening over deze ontwikkeling? </vraag>
      <vraag nummer="7">Is het gezien deze ontwikkeling van belang centraal meer te sturen door invoering van een verplicht landelijk protocol en de gelden voor jeugdgezondheidszorg te oormerken? </vraag>
      <vraag nummer="8">Acht u het van belang een goede en toegankelijke preventieve jeugdgezondheidszorg te ontwikkelen om verschillen in gezondheid tussen kinderen uit hoge en lage milieus zoveel mogelijk te voorkomen? </vraag>
      <noten afkomstig="vraag">
         <noot nummer="1" datum="1997-07-15" bron="Algemeen Dagblad">Algemeen Dagblad, 15 juli 1997</noot>
         <noot nummer="2" titel="Op weg naar volwassenheid">KMG en TNO Preventie en Gezondheid: Evaluatie jeugdgezondheidszorg 1996 «Op weg naar volwassenheid»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Zoals bekend hebben de Landelijke Vereniging voor GGD-en (LVGGD) en de Vereniging van Nederlandse Gemeenten (VNG) de publicatie «Basispakket. Zorgen voor jeugd» uitgegeven. PGO’s worden in deze publicatie vermeld als onderdeel van individugerichte preventieve zorg binnen de leeftijdsgroep 4–19-jarigen. Uit het in mei jl. door KPMG en TNO Preventie en Gezondheid afgeronde onderzoek naar de kwaliteit van de jeugdgezondheidszorg (JGZ): «Op weg naar volwassenheid. Evaluatie jeugdgezondheidszorg 1996» blijkt dat 10 GGD’s alle onder dit onderdeel genoemde activiteiten uitvoeren. 34 GGD’s wijken daar op één of meerdere onderdelen van af, terwijl twee GGD’s dit onderdeel geheel niet uitvoeren. </antwoord>
      <antwoord nummer="3">Ja. Ik teken hierbij aan dat gelet op de decentrale uitvoering van de JGZ 4–19-jarigen het iedere gemeente vrij staat om aan de JGZ met inachtneming van de wettelijke randvoorwaarden naar eigen inzicht invulling te geven. De in het onderzoeksrapport geconstateerde ruime variatiebreedte in de uitvoering van de JGZ acht ik echter niet gewenst. Ik onderschrijf de aanbeveling van de onderzoekers om te komen tot de vorming van een standaardbasispakket JGZ (0–19-jarigen). Dit pakket, dat op basis van het Zorgpakket Ouder- en Kindzorg (0–4-jarigen) en het basispakket Zorgen voor Jeugd zal worden ontwikkeld omvat de JGZ-activiteiten die door elke thuiszorgorganisatie, respectievelijk GGD tenminste zullen moeten worden uitgevoerd. Naast dit minimumpakket bestaat (uiteraard) voor de gemeenten de mogelijkheid om naar gelang de lokale/regionale behoefte het pakket voor 4–19-jarigen verder aan te vullen. Inmiddels worden voorbereidingen getroffen voor de totstandkoming van een werkgroep die een dergelijk pakket moet ontwikkelen. </antwoord>
      <antwoord nummer="4">Afhankelijk van de invulling van een PGO kan deze bijdragen aan het verkrijgen van gezondheidswinst. Het opsporen van sociaal-emotionele problematiek kan daarvan deel uitmaken. </antwoord>
      <antwoord nummer="5">Ik hecht eraan dat alle thuiszorgorganisaties en GGD’s zoveel mogelijk uitvoering geven aan de in het antwoord op vraag 3 genoemde, door de betrokken koepels opgestelde basispakketten. Een aanvulling daarop, zoals gerichte programma’s voor risicogroepen, behoort tot de eigen verantwoordelijkheid van de gemeenten. Dit is één van de aspecten waarover de genoemde werkgroep zich zal buigen. </antwoord>
      <antwoord nummer="6">Voor de JGZ 4–19-jarigen vormt de Wet collectieve preventie volksgezondheid (WCPV) het financiële en inhoudelijke kader. De financiële kaders zijn niet omschreven en kunnen leiden tot een gevarieerde besteding aan middelen per leerling in zorg. Uit het onderzoek blijkt dat GGD’s de afgelopen jaren hebben aangegeven dat er bezuinigd is op de JGZ. Van de instellingen waar zich bezuinigingen hebben voorgedaan zijn geen financiële gegevens beschikbaar. </antwoord>
      <antwoord nummer="7">Het onderzoeksrapport constateert een grote diversiteit aan aanbod en uitvoering van de JGZ. De invoering van standaarden in de JGZ zal naar mijn mening de kwaliteit van de geboden zorg en van de preventieve activiteiten verhogen. In december 1996 is een pilotonderzoek gestart naar de haalbaarheid van en de procedures voor de ontwikkeling van JGZ-standaarden. Via de status aparte zijn de gelden voor de JGZ 0–4 jaar macro geoormerkt. Een dergelijke stap wordt voor de JGZ 4–19-jarigen niet overwogen. Met het tezijnertijd beschikbaar komen van een standaardbasispakket zal elk kind in Nederland verzekerd zijn van een gelijkwaardig JGZ-aanbod, onafhankelijk van lokale omstandigheden. </antwoord>
      <antwoord nummer="8">Het terugdringen van sociaal-economische gezondheidsverschillen is een van de speerpunten van mijn beleid. Ik acht het daarom van groot belang dat er een goede en toegankelijke JGZ bestaat. </antwoord>
      <noten afkomstig="antwoord"/>
   </antwoorden>
</kvr>
