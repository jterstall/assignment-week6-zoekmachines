<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie en de minister van Verkeer en Waterstaat over asielzoekers en het bromfietscertificaat. (Ingezonden 20 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28193
</item>
         <item attribuut="Inhoud">Vragen over berichten dat mensen die hun bromfietscertificaat zijn kwijtgeraakt, in plaats daarvan een bromfietsrijbewijs moeten aanvragen. Hierdoor komen asielzoekers in de problemen, aangezien dit rijbewijs tegelijkertijd een legitimatiebewijs is, waar zij geen recht op hebben. Vragensteller verzoekt de beide bewindslieden voor deze groep naast het rijbewijs alsnog een certificaat in te voeren.</item>
         <item attribuut="Rubriek">Criminaliteit en openbare orde (Persoonsregistratie en identificatie) Verkeer, vervoer en waterstaat (Verkeersveiligheid) Welzijn (Vreemdelingen en asielzoekers)</item>
         <item attribuut="Trefwoorden">Bromfietsen Legitimatie Rijbewijzen Vluchtelingen</item>
         <item attribuut="Vindplaats">Kamervragen met antwoord 2006-2007, nr. 1605, Tweede Kamer</item>
         <item attribuut="Vraagnr_bij_indiening">2060712990</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-05-21</item>
         <item attribuut="Datum_indiening">2007-04-20</item>
         <item attribuut="Document-id">KVR28193</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3401" allpagenumbers="3401 3402" vetnummer="2060712990" code="0607tkkvr1605" lopendefooter="Tweede Kamer, vergaderjaar 2006–2007, Aanhangsel" filenaam="KVR28193" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1605" onderwerp="" indiendatum="2007-04-20">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-05-21">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat mensen die hun bromfietscertificaat zijn kwijt geraakt vanaf 1 oktober 2006 geen bromfietscertificaat daarvoor in de plaats krijgen maar een bromfietsrijbewijs moeten aanvragen? Is het waar dat vanaf 1 oktober 2009 een ieder in het bezit moet zijn van dit bromfietsrijbewijs? </vraag>
      <vraag nummer="2">Bent u bekend met het gegeven dat asielzoekers als gevolg van deze gewijzigde regelgeving het bromfietsrijbewijs niet kunnen verkrijgen omdat dit rijbewijs tegelijkertijd ook een legitimatiebewijs is, waar asielzoekers geen recht op hebben? </vraag>
      <vraag nummer="3">Hoe beoordeelt u de situatie dat asielzoekers geen gebruik meer (zullen) kunnen maken van een bromfiets of scooter terwijl zij vaak wonen in afgelegen oorden en in feite zijn aangewezen op deze vervoersmiddelen? </vraag>
      <vraag nummer="4">Bent u bereid maatregelen te nemen om dit probleem op te lossen, ook vanwege het risico dat mensen die niet in het bezit zijn van dit rijbewijs beboet kunnen worden met alle gevolgen van dien, zoals een mogelijke ongewenstverklaring? </vraag>
      <vraag nummer="5">Bent u bereid naast het bromfietsrijbewijs een certificaat in te voeren, mogelijk speciaal voor mensen die niet in het bezit kunnen zijn van een legitimatiebewijs, of anderszins passende maatregelen te treffen om dit probleem te ondervangen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Tot 1 oktober 2009 heeft degene die zijn bromfietscertificaat kwijt is geraakt, de mogelijkheid om te kiezen tussen de aanvraag van een duplicaat-bromfietscertificaat of van een bromfietsrijbewijs. De tweede keuzemogelijkheid geldt als een vorm van service, aangezien een bromfietscertificaat vóór 1 oktober 2009 dient te worden omgewisseld voor een bromfietsrijbewijs. Sinds 1 oktober 2006 is het met de invoering van het nieuwe rijbewijs (AM) in beginsel niet meer mogelijk een (nieuw) bromfietscertificaat aan te vragen. De reden hiervoor is vooral de verwachting dat invoering van een bromfietsrijbewijs zou bijdragen aan het terugdringen van het aantal verkeersslachtoffers onder met name de jongere bromfietsers. Een uitzondering is gemaakt voor nieuwe aanvragen van asielzoekers aan wie door de burgemeester geen rijbewijs kan worden afgegeven omdat zij niet voldoen aan de eisen uit artikel 111, derde lid, van de Wegenverkeerswet 1994, met betrekking tot het rechtmatig verblijf in Nederland, maar aan wie op grond van de tot 1 oktober 2009 geldende eisen voor afgifte van een bromfietscertificaat wel een bromfietscertificaat zou zijn afgegeven. Asielzoekers kunnen aldus gedurende de overgangsperiode tot 1 oktober 2009 nog een nieuw bromfietscertificaat bij het CBR aanvragen. </antwoord>
      <antwoord nummer="2">Met verwijzing naar hetgeen ter zake bij de beantwoording van vraag 1 is opgemerkt, deel ik u mee dat de onderhavige problematiek zich pas per 1 oktober 2009 zal voordoen. </antwoord>
      <antwoord nummer="3 en 4">Gebleken is dat het hier om een kleine groep gaat. Volgens opgave van het CBR hebben sinds 1 oktober 2006 slechts tien asielzoekers een nieuw bromfietscertificaat aangevraagd. Desalniettemin wordt er thans gezocht naar een adequate oplossing voor de periode nà 1 oktober 2009, om ook deze (kleine) groep te helpen en om te voorkomen dat zij beboet zullen worden. </antwoord>
      <antwoord nummer="5">Het bromfietscertificaat als zodanig is al afgeschaft. Dit heeft vooral te maken met het feit dat de derde rijbewijsrichtlijn – Richtlijn 2006/126/EG van het Europees Parlement en de Raad van 20 december 2006 betreffende het rijbewijs, PbEU L 403 –, op 19 januari 2007 in werking is getreden. Op grond van deze richtlijn is het rijbewijs (AM) voor de bromfiets een Europees geharmoniseerde categorie geworden, welke op het rijbewijsdocument vermeld moet worden. Daarmee vervalt de mogelijkheid van het afgeven van een bromfietscertificaat. Zoals reeds hiervoor werd opgemerkt, wordt thans gezocht naar een passende oplossing voor deze doelgroep. In dat verband vinden op dit moment overleggen plaats tussen de ambtenaren van mijn ministerie en het ministerie van Verkeer en Waterstaat. </antwoord>
      <noten afkomstig="antwoord"/>
   </antwoorden>
</kvr>
