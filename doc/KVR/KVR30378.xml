<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Depla (beiden PvdA) aan de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie over de kwaliteit van uitgifte van het energielabel. (Ingezonden 13 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30378
</item>
         <item attribuut="Inhoud">Zijn er voldoende gecertificeerde adviseurs beschikbaar om alle woningen bij verhuur of verkoop van het energielabel te voorzien? Ook vragen over uitgifte van het energielabel door NVM-makelaars, over de kwaliteit van de beoordeling en over mogelijke belangenverstrengeling.</item>
         <item attribuut="Rubriek">Consument (Keurmerken) Energie, water en grondstoffen (Energiebesparing) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Certificatie Energiebesparing Woningen</item>
         <item attribuut="Vindplaats">Kamervragen met antwoord 2007-2008, nr. 875, Tweede Kamer</item>
         <item attribuut="Vraagnr_bij_indiening">2070804690</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Samsom Depla</persoon>
         </item>
         <item attribuut="Datum_reaktie">2007-12-12</item>
         <item attribuut="Datum_indiening">2007-11-13</item>
         <item attribuut="Document-id">KVR30378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1869" allpagenumbers="1869 1870" vetnummer="2070804690" code="0708tkkvr875" lopendefooter="Tweede Kamer, vergaderjaar 2007–2008, Aanhangsel" filenaam="KVR30378" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="875" onderwerp="" indiendatum="2007-11-13">
         <vrager partij="PvdA" oorsprong="parlement">Samsom Depla</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-12-12">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kunt u aangeven hoeveel gecertificeerde bedrijven er op dit moment zijn die het energielabel uitgeven? </vraag>
      <vraag nummer="2">Kunt u aangeven hoe groot de capaciteit van deze bedrijven is voor het uitgeven van het energielabel? Zo ja, deelt u de mening dat deze capaciteit voldoende is alle woningen die verkocht of verhuurd worden (met uitzondering van de woningen van woningcorporaties) per 1 januari 2008 van het energielabel te voorzien? Zo neen, kunt u op andere wijze garanderen dat er voldoende gecertificeerde adviseurs beschikbaar zijn om alle woningen bij verhuur of verkoop van het energielabel te voorzien? </vraag>
      <vraag nummer="3">Deelt u de opvatting dat Verenigingen van Eigenaren (VvE) van meergezinswoningen de mogelijkheid moeten hebben om voor het gehele complex het energielabel aan te vragen? Bent u van mening dat VvE‘s voor 1 januari 2008 voldoende mogelijkheden hebben het gehele complex van energielabels te voorzien? </vraag>
      <vraag nummer="4">Bent u op de hoogte van het signaal dat Nederlandse Vereniging van Makelaars (NVM)-makelaars, na tussenkomst van een gecertificeerd bureau, energielabels uitgeven? Bent u eveneens op de hoogte van het signaal dat slechts 800 van de 4000 NVM-makelaars een korte cursus over het uitgeven van het energielabel hebben gevolgd? Mogen alle NVM-makelaars, via een gecertificeerd bureau, energielabels uitgeven? </vraag>
      <vraag nummer="5">Deelt u de mening dat het door makelaars uitgeven van het energielabel bijdraagt aan de kwaliteit en de betrouwbaarheid van het kwaliteitskeurmerk energielabel? Deelt u de vrees dat bij het vaststellen van het energielabel door de makelaar van de verkopende partij, de schijn van belangenverstrengeling kan ontstaan? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op 27 november zijn er 63 gecertificeerde bedrijven met meerdere adviseurs in dienst. Het certificeringsproces is in volle gang. Volgens onderzoek van o.a. SenterNovem en KBI (kwaliteitsborgingsinstituut voor de installatiesector) zullen er op het moment van inwerkingtreding van de regeling (1 januari 2008) circa 200 bedrijven gecertificeerd zijn. Dat aantal zal in de loop van 2008 verder groeien. </antwoord>
      <antwoord nummer="2">Ja, ik ben van mening dat de capaciteit voldoende zal zijn op het inwerkingtredingsmoment. Aan het begin van 2008 zal de capaciteit op zo’n 100.000 energielabels per jaar liggen. In het voorjaar van 2008 zal dat gegroeid zijn naar 250.000 energielabels per jaar. </antwoord>
      <antwoord nummer="3">Het energielabel is verplicht op mutatiemomenten (koop en huur). Het is dus niet zo dat alle VvE’s voor 1 januari geheel gelabeld moeten zijn. VvE’s doen er verstandig aan om vanwege schaalvoordelen een complex in zijn geheel te laten voorzien van energielabels. Het labelen van een complex gaat op basis van representativiteit: een appartement wordt opgenomen wat vervolgens representatief is voor gelijkvormige appartementen. </antwoord>
      <antwoord nummer="4">Nee het is mij niet bekend dat NVM-makelaars, na tussenkomst van een gecertificeerd bureau, energielabels uitgeven. Wel is mij bekend dat er adviesbureaus zijn gecertificeerd die werken met een constructie waarbij makelaars de opnamegegevens voor een energielabel verzamelen en deze vervolgens door het gecertificeerde adviseur worden verwerkt tot een energielabel. Voor zover mij bekend mogen alleen de NVM makelaars die de genoemde korte cursus hebben gedaan de opnamegegevens verzamelen. Uiteindelijk blijft in alle gevallen het gecertificeerde bureau verantwoordelijk voor het afgeven van een energielabel en voor de kwaliteit en betrouwbaarheid daarvan. </antwoord>
      <antwoord nummer="5">In de beoordelingsrichtlijn waaraan de gecertificeerde adviseur moet voldoen (de BRL 9500) staat aangegeven dat de adviseur «onafhankelijk» moet zijn. Inmiddels heeft de Raad van Accreditatie (die toezicht houdt op de certificerende instellingen) aangegeven dat de beoordelingsrichtlijn onvoldoende expliciet is over de begrippen «onafhankelijkheid» en «deskundigheid» van adviseurs. Daardoor is er geen eenduidige methode waarop certificerende instellingen dat beoordelen. Wat betreft deskundigheid zullen certificerende partijen actie ondernemen om opleidingseisen aan te scherpen (zowel voor eindverantwoordelijken als opnemers). Wat betreft onafhankelijkheid zal nader worden geformuleerd in de beoordelingsrichtlijn wat er onder dat begrip wordt verstaan. Tevens zal het toezicht op adviseurs worden aangescherpt, zodat de kans wordt vergroot om een adviseur die slecht werk levert aan te kunnen pakken. </antwoord>
      <noten afkomstig="antwoord"/>
   </antwoorden>
</kvr>
