<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de lid Snijder-Hazelhoff (VVD) aan de minister van Landbouw, Natuurbeheer en Visserij over de juiste cijfers inzake biologische landbouw. (Ingezonden 7 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14203
</item>
         <item attribuut="Inhoud">Vragen over de significante verschillen in cijfers over de aantallen biologische bedrijven zoals door het CBS en Skal gepubliceerd.</item>
         <item attribuut="Rubriek">Landbouw (Biologische landbouw)</item>
         <item attribuut="Trefwoorden">Biologische landbouw</item>
         <item attribuut="Vindplaats">Kamervragen met antwoord 2000-2001, nr. 1637, Tweede Kamer</item>
         <item attribuut="Vraagnr_bij_indiening">2000114220</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2001-08-29</item>
         <item attribuut="Datum_indiening">2001-08-07</item>
         <item attribuut="Document-id">KVR14203</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3413" allpagenumbers="3413 3414" vetnummer="2000114220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14203" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1637" onderwerp="" indiendatum="2001-08-7">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-08-29">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «boeren stappen gestaag over op biologische teelt», gebaseerd op cijfers van het Centraal Bureau voor Statistiek (CBS)? <voetnoot nummer="1"/>
      </vraag>
      <vraag nummer="2">Zijn deze cijfers van het CBS naar uw mening juist? Zo nee, waarom niet? </vraag>
      <vraag nummer="3" voetnoot="2">Bent u bekend met het jaarverslag 2000 van Skal? <voetnoot nummer="2"/>Zijn de cijfers die in dit jaarverslag staan met betrekking tot het aantal biologische bedrijven juist? Zo nee, waarom niet? </vraag>
      <vraag nummer="4">Hoe verklaart u de significante verschillen in cijfers over de aantallen biologische bedrijven zoals door het CBS en Skal gepubliceerd? </vraag>
      <vraag nummer="5">Deelt u de mening dat het voor een correct inzicht in het gevoerde beleid van belang is dat de groeicijfers over biologische landbouw helder en eenduidig zijn? Welke kengetallen gaat u in de toekomst hanteren? </vraag>
      <vraag nummer="6">Waarom hanteert u in uw nota «een biologische markt te winnen» (stuk 27 416 nr. 2) kengetallen uit verschillende bronnen? </vraag>
      <vraag nummer="7">Kan de Kamer op korte termijn een overzicht ontvangen met de juiste cijfers met betrekking tot biologische landbouw? En verhouden die cijfers zich met uw beleidsvoornemen over biologische landbouw? </vraag>
      <noten afkomstig="vraag">
         <noot nummer="1" datum="2001-07-31" bron="Volkskrant">Volkskrant, 31 juli 2001</noot>
         <noot nummer="2">www.skal.com</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb geen reden om te twijfelen aan de juistheid van de CBS-cijfers. </antwoord>
      <antwoord nummer="3">Ja. Ik heb geen reden om te twijfelen aan de juistheid van de cijfers in het jaarverslag 2000 van Skal inzake het aantal aangesloten landbouwbedrijven. </antwoord>
      <antwoord nummer="4">De verschillen in cijfers over het aantal biologische bedrijven worden veroorzaakt door een aantal verschillen in de berekeningswijze van het CBS en van Skal. Het belangrijkste verschil is dat in de CBS-cijfers bedrijven, die in omschakeling naar de biologische landbouw zijn, niet zijn meegeteld. In de cijfers van Skal over het aantal bij Skal aangesloten biologische bedrijven worden deze bedrijven wel meegeteld. Dat betreft enkele honderden bedrijven. Als tweede kan genoemd worden dat uit efficiency-overweging zeer kleine bedrijven niet in de Landbouwtelling, de basis van de CBS-cijfers, opgenomen worden. Deze zeer kleine bedrijven leveren namelijk nauwelijks een bijdrage aan de totale productie van de land- en tuinbouw. Als ondergrens wordt daarbij 3 NGE (Nederlandse Grootte Eenheid) aangehouden. Deze kleine bedrijven worden wel door Skal in de registratie meegenomen; het betreft ongeveer honderd bedrijven. De derde belangrijke verklaring is de peildatum: bij Skal was dat 31 december 2000; bij het CBS het aantal bedrijven op 1 april 2000. De bedrijven die na 1 april zijn omgeschakeld worden door het CBS dus niet geteld, waardoor het CBS op een lager aantal bedrijven uitkomt dan Skal. Tenslotte speelt mogelijk ook het volgende punt nog een rol. De (juridische) structuur van agrarische bedrijven is vaak gecompliceerd. Dit kan ertoe leiden dat een bedrijf dat in de ene registratie als één bedrijf wordt geteld, in een ander registratiesysteem als twee bedrijven telt; een en ander afhankelijk van het doel waarvoor de registratie wordt bijgehouden. Het CBS werkt met de registratie van agrarische bedrijven die door het ministerie van LNV (LASER) wordt verzorgd. In vergelijking met andere registraties is het aantal bedrijven laag, omdat onderdelen/nevenvestigingen niet worden onderscheiden. Skal registreert het aantal bedrijfsaansluitingen. Het is mogelijk dat een bedrijf meerdere aansluitingen bij Skal heeft, bijvoorbeeld voor afzonderlijke productierichtingen. </antwoord>
      <antwoord nummer="5">Ik deel uw mening dat het voor het gevoerde beleid van belang is dat de groeicijfers over de biologische landbouw helder en eenduidig zijn. Daartoe moet altijd gelet worden op de randvoorwaarden waaronder de cijfers tot stand zijn gekomen voordat cijfers uit verschillende registratiesystemen met elkaar vergeleken worden. Wat betreft het monitoren van het door mij gevoerde beleid heb ik de Tweede Kamer in 2002 een eerste evaluatie van mijn beleidsnota biologische landbouw 2000–2004 «Een biologische markt te winnen» toegezegd. In deze evaluatie zullen onder andere de volgende kengetallen gehanteerd worden: het totale oppervlakte biologisch areaal, het areaal in omschakeling, het aantal biologische bedrijven en het aantal hectares van de naar de gangbaar «teruggeschakelde» productie. Voor deze kengetallen zullen verschillende bronnen, waaronder CBS en Skal, gebruikt worden. Dit om zo goed mogelijk aan te sluiten bij de evaluatievragen. De bron van de gebruikte kengetallen zal duidelijk worden vermeld. </antwoord>
      <antwoord nummer="6">Ik heb in de bijlage bij de Beleidsnota biologische landbouw 2001–2004 kengetallen uit verschillende bronnen gehanteerd om een zo breed mogelijk inzicht te kunnen geven in de ontwikkeling van verschillende schakels c.q. segmenten van de biologische keten. Aangezien deze gegevens niet vanuit één bron beschikbaar waren, is gebruik gemaakt van meerdere bronnen. Ook in dit geval moet, bij vergelijking, gekeken worden naar de systematiek van de afzonderlijke registratiesystemen. Doel van de gepubliceerde gegevens was te laten zien dat de biologische sector in de afgelopen jaren sterk is gegroeid. Hiertoe kunnen mijns inziens meerdere bronnen gebruikt worden. </antwoord>
      <antwoord nummer="7">Ik zal u een overzicht toezenden van de meest recente gegevens over de ontwikkeling in de biologische landbouw. Het verbinden van conclusies aan deze cijfers in relatie tot mijn beleidsvoornemens zal gebeuren in de aan u toegezegde evaluatie in 2002. </antwoord>
      <noten afkomstig="antwoord"/>
   </antwoorden>
</kvr>
