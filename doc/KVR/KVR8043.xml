<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Graaf en Dittrich (beiden D66) aan de minister van Justitie over de RAIO-opleiding. (Ingezonden 6 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8043
</item>
         <item attribuut="Inhoud">RAIO: rechterlijke ambtenaren in opleiding.</item>
         <item attribuut="Rubriek">Hoger onderwijs (Studierichtingen) Rechterlijke organisatie (Openbaar ministerie) Rechterlijke organisatie (Rechters)</item>
         <item attribuut="Trefwoorden">Openbaar ministerie Rechters Rechtsgeleerdheid Wetenschappelijk onderwijs</item>
         <item attribuut="Vindplaats">Kamervragen met antwoord 1998-1999, nr. 211, Tweede Kamer</item>
         <item attribuut="Vraagnr_bij_indiening">2989901340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">De Graaf</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-10-06</item>
         <item attribuut="Document-id">KVR8043</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="427" allpagenumbers="427 428" vetnummer="2989901340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8043" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="211" onderwerp="" indiendatum="1998-10-6">
         <vrager partij="D66" oorsprong="parlement">De Graaf</vrager>
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1998-10-23">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe reageert u op de kritiek en aanbevelingen in het artikel «Magistraat in wording» <voetnoot nummer="1"/>over de RAIO-opleiding (Rechterlijke ambtenaren in opleiding)? </vraag>
      <vraag nummer="2">Komt de huidige RAIO-opleiding onvoldoende tegemoet aan de eisen, die de huidige samenleving stelt aan rechters en officieren van Justitie? </vraag>
      <vraag nummer="3">Bent u bereid herziening van de RAIO-opleiding te overwegen en daarvoor, indien nodig, extra middelen vrij te maken? </vraag>
      <vraag nummer="4">Acht u de leeftijdsgrens van 30 jaar als bovengrens om aan de RAIO-opleiding te kunnen beginnen in overeenstemming met het kabinetsbeleid ten aanzien van leeftijdsgrenzen in de werksfeer? Zo ja, welke argumenten overtuigen u om die leeftijdsgrens te laten voortbestaan? </vraag>
      <vraag nummer="5">Bent u bereid de Tweede Kamer voor de behandeling van de Justitiebegroting een notitie over de RAIO-opleiding toe te sturen? </vraag>
      <noten afkomstig="vraag">
         <noot nummer="1" datum="1998-09-25" bron="Mr. Otte in het Nederlands Juristenblad">Mr. Otte in het Nederlands Juristenblad, 25 september 1998</noot>
      </noten>
   </vragen>
   <antwoorden aantal="5">
      <antwoord nummer="1">De in het artikel aangegeven kritiek met betrekking tot de opleiding en het leeftijdscriterium levert geen acute problemen op en derhalve geen noodzaak tot onmiddellijke wijziging van de huidige gang van zaken. Het voorstel om bij de opleidingen van de raio en de buitenstaander meer te gaan werken met eindtermen en gelijke maatstaven sluit aan bij de gedachten die, aansluitend bij de ontwikkelingen in de sfeer van het personeelsbeleid, thans binnen het departement en de ZM leven over een meer modulaire opbouw van de opleiding tot rechter, waardoor de opleidingstrajecten van buitenstaanders en raio’s zullen convergeren en het leeftijdscriterium van 30 jaar wellicht minder absoluut kan worden gehanteerd. Op het leeftijdscriterium kom ik in vraag 4 nader terug. De door de auteur aangedragen suggestie om voor raio’s de buitenstage te laten vervallen en te vervangen door nadere ervaringseisen acht ik niet opportuun. Bij eventuele optredende spanningen op de arbeidsmarkt moet het voor de rechterlijke macht immers mogelijk zijn pas afgestudeerde juristen te werven om in de personeelsbehoefte te voorzien. De auteur wijst hier overigens zelf ook op. </antwoord>
      <antwoord nummer="2">Er zijn geen signalen bekend dat de huidige RAIO-opleiding rechters en officieren met kwaliteiten aflevert die onvoldoende tegemoet komen aan de eisen die de huidige samenleving stelt. Dit betekent echter geenszins dat verbeteringen op onderdelen niet wenselijk zijn. De commissie Leemhuis heeft eveneens haar bezorgdheid geuit over mogelijke knelpunten voor de rechterlijke organisatie in de toekomst als gevolg van maatschappelijke veranderingen en nieuwe ontwikkelingen op het gebied van bestuur en beheer. Momenteel wordt in het kader van Toekomst ZM en binnen het OM gewerkt aan functieprofielen en kerncompententies. Het ligt voor de hand dat de uitkomsten van dit project hun invloed zullen hebben op de eindtermen van de raio. Hiermee zullen de opleidingen beter op elkaar aan kunnen sluiten en zullen zich naar alle waarschijnlijkheid afwegingen aandienen inzake een eventuele modulaire opbouw. Tegen die achtergrond kan bij de werving en selectie nader worden bezien of voorervaring een grotere rol kan gaan spelen zodanig dat in meerdere mate met vrijstellingen kan worden gewerkt. Overigens vindt met het oog op de toekomstige behoefte aan rechters reeds heroverweging plaats van de selectieprocedure voor de RAIO-opleiding en het daaruit voortvloeiende instroombeleid. </antwoord>
      <antwoord nummer="3">Zoals reeds vermeld vindt binnen het departement al bezinning plaats op onderdelen van de RAIO-opleiding. De SSR en het OM werken sinds 1997 op projectbasis aan het ontwerpen van een stelsel van opleidingen voor binnen het OM vastgestelde functies (project FOOM= Functiegerichte Opleiding Openbaar Ministerie). Ook wordt bij de SSR op projectmatige basis een managementleergang ontwikkeld voor leidinggevenden binnen de ZM. In het verlengde daarvan ben ik voornemens een werkgroep in het leven te roepen waarin de SSR, de ZM en het OM zijn vertegenwoordigd teneinde in samenspraak nader te bezien welke implicaties de geschetste ontwikkelingen hebben voor de opleiding tot rechter en officier van justitie. Vanzelfsprekend zal daarbij tevens worden bezien welke financiële gevolgen een en ander zal hebben en hoe eventuele beleidsvoorstellen zich verhouden tot de activiteiten van het Parket Generaal en het pVRO. </antwoord>
      <antwoord nummer="4">De ratio van dit leeftijdscriterium is gelegen in het praktijkgegeven dat personen boven de 30 jaar veelal werkervaring hebben opgedaan waardoor voor hen de RAIO-opleiding niet meer passend is. Hiermee worden degenen die de 30 jaar zijn gepasseerd echter geenszins uitgesloten van toetreding tot de rechterlijke macht. Immers, voor deze leeftijdscategorie bestaat de mogelijkheid het zogeheten buitenstaanderstraject te volgen, dit is een op de behoeften van de individuele kandidaat toegespitste opleiding. Overigens bestaat de mogelijkheid van ontheffing van de leeftijdsgrens indien sprake is van niet aan de persoon zelf toe te rekenen omstandigheden waardoor de leeftijdsgrens is overschreden (bijvoorbeeld langdurige ziekte). Zoals ook in het rapport Leeftijdsgrenzen in wet- en regelgeving (Kamerstukken II 1997-1998, 25938, nrs. 1, 2, 3) staat vermeld, vormt de leeftijdsgrens ten aanzien van de RAIO-opleiding geen belemmering voor de toegankelijkheid van de functie. Op dit moment lopen overigens wel procedures bij de Commissie Gelijke Behandeling waarin de vraag is voorgelegd of de leeftijdsgrens indirect leidt tot onderscheid op grond van geslacht. </antwoord>
      <antwoord nummer="5">Ik ben voornemens in de loop van 1999 een notitie naar uw Kamer te zenden over de opleiding voor leden van de rechterlijke macht waarin ik zal bezien in hoeverre de structuur van de opleiding tegen de achtergrond van hierboven genoemde ontwikkelingen op personeels- en opleidingengebied nog toereikend is; en in hoeverre de werving en selectie nadere aanpassingen behoeven en welke kosten daarmee gemoeid zijn. Voornemens en definitieve stappen zullen met name moeten worden afgestemd met de dan lopende projecten in het kader van het pVRO. Met het oog op deze notitie zal overleg worden gestart met de SSR, het OM en vertegenwoordigers van de ZM. </antwoord>
      <noten afkomstig="antwoord"/>
   </antwoorden>
</kvr>
