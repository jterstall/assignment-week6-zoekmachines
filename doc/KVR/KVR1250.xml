<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Augusteijn-Esser (D66) over zware metalen in kunststof gebruiksartikelen (Ingezonden 1 maart 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1250
</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Zware metalen</item>
         <item attribuut="Vindplaats">Kamervragen met antwoord 1994-1995, nr. 614, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1995-03-31</item>
         <item attribuut="Datum_indiening">1995-03-01</item>
         <item attribuut="Document-id">KVR1250</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1251" allpagenumbers="1251 1252" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="614" onderwerp="" indiendatum="1995-03-1">
         <vrager partij="D66" oorsprong="parlement">Augusteijn-Esser</vrager>
         <vraagt-aan/>
      </vraagdata>
      <antwoorddata antwoorddatum="1995-03-31">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u de uitkomsten van het onderzoek van de Consumentenbond <voetnoot nummer="1"/>, waarin wordt vermeld dat e´e´n op de drie onderzochte kunststof gebruiksartikelen veel meer zware metalen bevat dan toegestaan volgens het Cadmiumbesluit van de Wet Milieugevaarlijke stoffen en het Besluit Aanwijzing Gevaarlijke Afvalstoffen uit de Wet milieubeheer? </vraag>
      <vraag nummer="2" voetnoot="2">Heeft uw ministerie als reactie hierop meegedeeld dat fabrikanten die teveel cadmium in hun produkten verwerken dit jaar de kans lopen op een proces-verbaal? <voetnoot nummer="2"/>Hoe denkt u een dergelijke controle en verbalisering uit te gaan voeren? Bent u bereid een verslag van de resultaten hiervan aan de Kamer te sturen? </vraag>
      <vraag nummer="3">Op welke andere wijzen zult u de handhaving van het Cadmiumbesluit en het Besluit Aanwijzing Gevaarlijke Afvalstoffen verbeteren? </vraag>
      <vraag nummer="4">Welke stappen zult u ondernemen om de voorlichting over het Cadmiumbesluit en het Besluit Aanwijzing Gevaarlijke Afvalstoffen aan fabrikanten en winkeliers te verbeteren? </vraag>
      <vraag nummer="5">Blijkt uit het onderzoek van de Consumentenbond dat onduidelijk is welke schadelijke stoffen een artikel bevat? Zijn de winkelier en consument hierdoor niet in staat dergelijke informatie bij hun koopgedrag te betrekken? Moeten fabrikanten van kunststof gebruiksartikelen verplicht worden te melden welke stoffen een artikel bevat, alsmede de hoeveelheden daarvan? </vraag>
      <noten afkomstig="vraag">
         <noot nummer="3"/>
         <noot nummer="1" titel="Vrolijke kleurtjes stemmen somber">Persbericht van de Consumentenbond, 20 februari 1995 en het artikel «Vrolijke kleurtjes stemmen somber», Consumentengids, maart 1995</noot>
         <noot nummer="2" datum="1995-02-22" bron="Trouw">Trouw, 22 februari 1995</noot>
         <noot nummer="3">Consumentengids, maart 1995</noot>
      </noten>
   </vragen>
   <antwoorden aantal="5">
      <antwoord nummer="1">Om vast te kunnen stellen of er sprake is van een overtreding in het kader van het Cadmiumbesluit Wet milieugevaarlijke stoffen is informatie over het type kunststof waarin veel cadmium is aangetroffen essentieel. Dat is van belang omdat bepaalde soorten kunststof zijn uitgezonderd van het verbod in het Cadmiumbesluit. In het artikel van de Consumentenbond wordt echter niet aangegeven welke kunststoffen onderzocht zijn. Overschrijding van de concentratiegrenswaarden uit het Besluit Aanwijzing Gevaarlijke Afvalstoffen (BAGA) is niet relevant, omdat de voorwerpenregeling onder U.1 opgenomen in de lijst van uitzonderingen in Bijlage III van het BAGA van toepassing is. De voorwerpenregeling stelt: «Afvalstoffen worden niet als gevaarlijke afvalstof aangemerkt indien zij bestaan uit voorwerpen die in het afvalstadium zijn geraakt, tenzij: .....». </antwoord>
      <antwoord nummer="2">Nee. De Hoofdinspectie Milieuhygie¨ne voert een inspectieprogramma uit op de doelgroep van circa 3200 bedrijven die zich bezighouden met produktie, import en verhandelen van kunststof(houdende) produkten. Deze doelgroep is in oktober 1994 meegedeeld dat de bedrijven gecontroleerd en geverbaliseerd kunnen worden. In het plan van aanpak van de Hoofdinspectie Milieughygie¨ne voor 1995 is voorzien in: a. een toezichtsronde (bestaande uit twee meetmomenten) waarin afspraken met de overtredende bedrijven worden gemaakt om overtredingen ongedaan te maken en ervoor te zorgen dat het Cadmiumbesluit ook in de toekomst wordt nageleefd; b. een noodzakelijke nazorg-ronde (controleren van de gemaakte afspraken met de bedrijven). Bij niet naleven wordt proces-verbaal opgemaakt. Na afronding van dit gedeelte zal, bij een volgende toezichtsronde, bij het constateren van een overtreding direct strafrechtelijk worden opgetreden. Over de resultaten van de diverse controle-acties zal worden gerapporteerd aan de doelgroep en de betrokken partijen. </antwoord>
      <antwoord nummer="3">Voor het verschijnen van de resultaten van het onderzoek van de Consumentenbond was besloten om in april en mei 1995 met betrekking tot huishoudelijke en aanverwante artikelen een toezichtsactie te houden waarbij de grote winkelketens en de producenten en leveranciers van huishoudelijke artikelen door de Hoofdinspectie Milieuhygie¨ne worden bezocht. In deze actie wordt met de resultaten van het onderzoek van de Consumentenbond rekening gehouden voor wat betreft de aanpak van bedrijven waar overtredingen worden geconstateerd. Bij die bedrijven die op de hoogte zijn gesteld van de resultaten van het onderzoek door de Consumentenbond en vervolgens geen passende maatregelen hebben getroffen, zal een strafrechtelijke aanpak worden gevolgd. Zoals bij het antwoord op vraag 1 is gesteld is handhaving van het BAGA niet aan de orde. </antwoord>
      <antwoord nummer="4">Bij het in werking treden van het Cadmiumbesluit is in overleg met de Nederlandse Federatie van Kunststoffen (NFK) en de Hoofdinspectie Milieuhygie¨ne een brochure opgesteld en verstuurd aan de kunststofverwerkende industrie. De NFK heeft in 1992 haar leden ook per brief geı¨nformeerd over het Cadmiumbesluit. Eind 1994 is nogmaals vanuit de Hoofdinspectie Milieuhygie¨ne een mailing uitgegaan naar deze bedrijven. Op het moment dat het Cadmiumbesluit gewijzigd zal gaan worden zullen er activiteiten worden gestart in de vorm van publikaties en voorlichting. </antwoord>
      <antwoord nummer="5">Uit het onderzoek van de Consumentenbond blijkt dat bij kunststofartikelen onduidelijk is welk gehalte aan zware metalen erin voorkomt. Hierdoor zijn momenteel de winkelier en de consument niet in staat dergelijke informatie bij hun koopgedrag te betrekken. Het door de fabrikant op het produkt aangeven uit welke componenten een kunststofprodukt is samengesteld, in soort en hoeveelheid, acht ik echter niet werkbaar. Begin 1996 zal aan de Tweede Kamer het beleidsstandpunt en actieprogramma zware metalen worden aangeboden. Daarin zullen de maatregelen inzake met name de diffuse bronnen van zware metalen (zoals produkten) worden aangegeven. De noodzaak en mogelijkheid van zowel vrijwillige als verplichte maatregelen bij producent en importeur zullen dan zijn verkend. </antwoord>
      <noten afkomstig="antwoord"/>
   </antwoorden>
</kvr>
