<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de staatssecretaris van Verkeer en Waterstaat over het delen van GSM-masten. (Ingezonden 19 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9214
</item>
         <item attribuut="Inhoud">Betreft het niet nakomen door KPN-Telecom van de wettelijke verplichting om GSM-masten te delen met concurrenten.</item>
         <item attribuut="Rubriek">Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Mededinging Mobiele telefonie</item>
         <item attribuut="Vindplaats">Kamervragen met antwoord 1998-1999, nr. 1235, Tweede Kamer</item>
         <item attribuut="Vraagnr_bij_indiening">2989908050</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1999-04-21</item>
         <item attribuut="Datum_indiening">1999-02-19</item>
         <item attribuut="Document-id">KVR9214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2435" allpagenumbers="2435 2436" vetnummer="2989908050" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9214" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1235" onderwerp="" indiendatum="1999-02-19">
         <vrager partij="D66" oorsprong="parlement">Bakker</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="21 april 1999), zie ook Aanhangsel Handelingen nr. 1013, vergaderjaar 1998–1999">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de aanhoudende berichten dat, ondanks een wettelijke verplichting en recent overleg, KPN-Telecom nog steeds niet a tempo meewerkt aan het delen van GSM-masten (de zgn. «site-sharing»), als gevolg waarvan de (nieuwe) concurrenten van KPN gedwongen zijn overal in het land nieuwe lokaties in te richten voor hun zendmasten? Leidt dit tot een wildgroei aan zendmasten? <voetnoot nummer="1"/>Leidt dit, behalve tot onnodige aantasting van landschap en (hoge) monumenten, ook tot zorgen bij bewoners van hoge gebouwen e.d. over mogelijke gezondheidsrisico’s? </vraag>
      <vraag nummer="2">Doet zich overigens een soortgelijk probleem voor bij de lokaties van Libertel? </vraag>
      <vraag nummer="3">Kunt u voorts bevestigen dat KPN-Telecom aan concurrenten, die voor het goed leveren van hun diensten afhankelijk zijn van KPN-lijnen, deze lijnen in te geringe mate ter beschikking stelt, terwijl anderzijds voor klanten van KPN steeds voldoende lijnen beschikbaar blijken te zijn? </vraag>
      <vraag nummer="4">Wat is de stand van zaken met betrekking tot de verlaging van de zgn. interconnectietarieven? Is het waar dat deze nog steeds op een (te) hoog niveau liggen, bijvoorbeeld in vergelijking met andere landen? </vraag>
      <vraag nummer="5">Bent u bereid op zeer korte termijn met KPN in overleg te treden om deze en andere problemen die zich voordoen bij de introductie van concurrentie snel tot het verleden te laten behoren? Deelt u de mening dat het niet gepast is, en overigens ook niet conform de politieke besluitvorming (en de wet op de Telecommunicatie), dat een voormalig monopolist nieuwe concurrenten zo lang mogelijk langs oneigenlijke weg op afstand probeert te behouden? </vraag>
      <noten afkomstig="vraag">
         <noot nummer="1" datum="1999-02-17" bron="Zie o.a. Trouw, Algemeen Dagblad, De Telegraaf">Zie o.a. Trouw, Algemeen Dagblad, De Telegraaf, 17 februari 1999</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik heb kennis genomen van aanhoudende berichten met betrekking tot antennes voor mobiele telecommunicatie. Op grond van artikel 3.11 van de Telecommunicatiewet geldt niet alleen voor KPN en Libertel, maar voor alle houders van een vergunning voor openbare mobiele telecommunicatie de verplichting over en weer te voldoen aan redelijke verzoeken tot het medegebruik van antenneopstelpunten. Indien vergunninghouders hierover geen overeenstemming bereiken kunnen zij zich tot de OPTA wenden. Desgevraagd deelde OPTA mij mede dat tot op 22 maart 1999 slechts één dergelijk geschil tussen vergunninghouders aan de OPTA is voorgelegd. Er zijn dan ook geen aanwijzingen voor het «niet meewerken» door KPN en Libertel aan sitesharing, noch van een hierdoor veroorzaakte «wildgroei van zendmasten». Voor zover de vragen gaan over aantasting van landschap en monumenten en over gezondheidsrisico’s, verwijs ik naar de beantwoording die nog zal volgen van de schriftelijke vragen die de leden Van Bommel en Poppe op 1 februari 1999, en de leden Vendrik, Van Gent, Van der Steenhoven en Hermann op 2 februari 1999 over dit onderwerp hebben gesteld aan de minister en staatssecretaris van Verkeer en Waterstaat, de minister en staatssecretaris van Volkshuisvesting, Ruimtelijke Ordening en Milieubeheer alsmede aan de minister van Volksgezondheid, Welzijn en Sport. De beantwoording van deze vragen vergt nader interdepartementaal overleg. </antwoord>
      <antwoord nummer="3">Het is mij bekend dat er door concurrenten van KPN klachten zijn ingediend bij de OPTA over de beschikbaarheid van door KPN, in het kader van de op haar krachtens de Telecommunicatiewet rustende verplichting te voldoen aan alle redelijke verzoeken om bijzondere toegang tot haar openbare telefoonnetwerk, te leveren voorzieningen. De problemen ten aanzien van bedoelde voorzieningen, die het de concurrenten van KPN mogelijk maken KPN’s netwerk te gebruiken bij de verzorging van hun diensten, hebben, zo stelt KPN in haar reactie op de klachten, vooral te maken met een gebrek aan capaciteit op het netwerk van KPN. Tegen deze achtergrond wordt in opdracht van de OPTA een onderzoek verricht naar een mogelijke schaarste op KPN’s netwerk en de beschikbaarheid van koppelingspunten in het licht van de verplichtingen die KPN heeft krachtens de Telecommunicatiewet. Inmiddels heeft de eerste fase van het onderzoek geleid tot een deelrapport aan de OPTA met betrekking tot mogelijke schaarste op het netwerk van KPN. Dit deelrapport heeft een voorlopig karakter, aangezien KPN eerst de gelegenheid krijgt van de OPTA om op het deelrapport te reageren. Ook dienen nog meerdere andere deelrapporten te worden verkregen alvorens nadere oordeelsvorming mogelijk is. Overigens heeft de OPTA op 9 maart jongstleden op een van de hiervoor bedoelde klachten een voorlopig besluit genomen. Dit besluit houdt, kort gezegd, in dat KPN indien zij de in het kader van bijzondere toegang gevraagde voorzieningen niet of niet voldoende kan leveren, aan de bijzondere toegang vragende partij een alternatief moet bieden. Dit kan onder omstandigheden inhouden dat KPN zolang het verkeer van de concurrent over het eigen netwerk moet afhandelen. </antwoord>
      <antwoord nummer="4">Op grond van de Telecommunicatiewet, die op 15 december 1998 de Wet op de telecommunicatievoorzieningen (WTV) heeft vervangen, dienen de interconnectietarieven van KPN, als aanbieder met een aanmerkelijke macht op de markt voor vaste openbare telefoonnetwerken en -diensten, op kosten te zijn gebaseerd. Dit zelfde geldt voor de tarieven van KPN voor bijzondere toegang tot haar vaste openbare telefoonnetwerk indien deze toegang wordt gevraagd door aanbieders van openbare telecommunicatiediensten. Om dit te controleren moet door KPN een kostentoerekeningssyteem worden opgesteld dat door de OPTA moet worden goedgekeurd. Bovendien moet jaarlijks door de OPTA of door een door haar aan te wijzen bevoegde derde worden onderzocht of er in overeenstemming met het systeem is gehandeld. Deze jaarlijkse toets krachtens de recent in werking getreden nieuwe Telecommunicatiewet heeft op dit moment nog niet plaatsgevonden. Wel heeft de OPTA zich reeds op 1 juli 1998 onder het regime van de WTV, waarin voor KPN ook de verplichting tot het hanteren van kostengeoriënteerde interconnectie-tarieven was opgenomen, uitgesproken over wat naar haar oordeel kostengeoriënteerde interconnectie-tarieven zijn. Dit oordeel was op zichzelve echter nog niet bindend en wordt door KPN in de diverse bij de OPTA lopende interconnectiegeschillen betwist. Voor de op dit moment door KPN gehanteerde interconnectie-tarieven geldt, zo blijkt uit een recent door de Europese Commissie gepubliceerd overzicht, dat deze zich op dit moment ruim onder het gemiddelde van de in de andere EU-lidstaten gehanteerde tarieven bevinden. Voor een van de drie door de Europese Commissie onderscheiden tariefcategorieën, geldt dat het door KPN gehanteerde tarief kan worden beschouwd als «best current practice». </antwoord>
      <antwoord nummer="5">De hier aan de orde zijnde verplichtingen voor KPN op het gebied van interconnectie en op het gebied van bijzondere toegang tot haar vaste openbare telefoonnetwerk zijn vervat in hoofdstuk 6 van de Telecommunicatiewet. Het houden van toezicht op de naleving van de in hoofdstuk 6 vervatte verplichtingen, alsmede het beslechten van geschillen ter zake van die verplichtingen behoort tot de competentie van de OPTA. De in de Telecommunicatiewet vervatte verplichtingen voor KPN en de toezichthoudende taken van de OPTA daarbij dienen er juist toe om de daadwerkelijke mededinging te bevorderen. Overigens is de capaciteitsproblematiek, vanuit mijn zorg voor het kwaliteits- en voorzieningenniveau van de telecommunicatie-infrastructuur in Nederland, voor mij wel aanleiding geweest om met KPN een informatief gesprek te voeren. Daarbij is door KPN aangegeven dat zij voornemens is substantieel extra te investeren in maatregelen die de capaciteit van het netwerk verruimen, zodat de problemen, aldus KPN, eind dit jaar tot het verleden zouden moeten behoren. </antwoord>
      <noten afkomstig="antwoord"/>
   </antwoorden>
</kvr>
