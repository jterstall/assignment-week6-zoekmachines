<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biesheuvel en Van de Camp (beiden CDA) over overvallen op langs de snelweg kamperende toeristen. (Ingezonden 17 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7698
</item>
         <item attribuut="Inhoud">Aanvulling op eerdere Kamervragen (Aanhangsel Handelingen nr. 1662, Vergaderjaar 1997-1998).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Vrijetijdsbesteding (Toerisme)</item>
         <item attribuut="Trefwoorden">Criminaliteit Toerisme</item>
         <item attribuut="Vindplaats">Kamervragen met antwoord 1997-1998, nr. 1691, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Biesheuvel</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">1998-08-26</item>
         <item attribuut="Datum_indiening">1998-07-17</item>
         <item attribuut="Document-id">KVR7698</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3475" allpagenumbers="3475 3476" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7698" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1691" onderwerp="" indiendatum="1998-07-17">
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="26 augustus 1998), zie ook Aanhangsel Handelingen nr. 1662, vergaderjaar 1997–1998">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat momenteel veelvuldig overvallen plaatsvinden op kamperende toeristen langs de snelweg? <voetnoot nummer="1"/>
      </vraag>
      <vraag nummer="2">Is sprake van een recent fenomeen, of doen zich deze misdrijven al langer voor? </vraag>
      <vraag nummer="3">Is een effectieve bestrijding van dit soort misdrijven mogelijk? </vraag>
      <vraag nummer="4">Wat is de gebruikelijke procedure indien de politie ’s nachts langs de snelweg kamperende toeristen aantreft? </vraag>
      <vraag nummer="5">Vindt voorlichting plaats aan de toeristen die tot de potentiële slachtoffers kunnen behoren? </vraag>
      <vraag nummer="6">Hebt u overwogen preventieve maatregelen te nemen, zoals uitbreiding van de verlichting van parkeerplaatsen langs de snelweg? </vraag>
      <noten afkomstig="vraag">
         <noot nummer="1" datum="1998-07-15" bron="de Telegraaf">de Telegraaf, 15 juli 1998</noot>
      </noten>
   </vragen>
   <antwoorden aantal="2">
      <antwoord nummer="1 en 2">In de periode van medio april 1998 tot en met eind juli 1998 is 116 maal aangifte gedaan bij diverse politieregio’s van diefstal uit voertuigen van toeristen (campers, auto’s met caravan), die op parkeerplaatsen langs autosnelwegen geparkeerd stonden. De diefstallen vonden telkens tijdens de nachtelijke uren plaats, vooral in het zuidwesten en in het midden van het land en in de randstad. In veel gevallen werd in het voertuig of in de daaraan gekoppelde caravan geslapen op het moment dat de diefstal plaatsvond. Er werd geen geweld gebruikt. Evenmin zijn hierbij, voorzover bekend, bedwelmende middelen gebruikt. De indruk bestaat dat er hier sprake is van een toename ten opzichte van vergelijkbare periodes in voorgaande jaren. Cijfers daarover zijn helaas niet beschikbaar omdat er toentertijd geen afzonderlijke registratie van dit soort misdrijven op autosnelwegen plaatsvond. </antwoord>
      <antwoord nummer="3 t/m 6">Toen in het voorjaar 1998 bij het Korps Landelijke Politiediensten de indruk ontstond van een toename van het aantal diefstallen uit voertuigen op parkeerplaatsen langs autosnelwegen is besloten om in het kader van de intensivering van het toezicht op de autosnelwegen extra aandacht (in de vorm van extra surveillance) te besteden aan parkeerplaatsen. De controle van de politie (divisie mobiliteit van het Korps Landelijke Politiediensten) richt zich op verdachte situaties en op personen die zich op een verdachte wijze ophouden op parkeerplaatsen. Aan de benzinepomphouders is gevraagd verdachte situaties en voertuigen door te geven aan de meldkamer. De landelijke media hebben indertijd in ruime mate bekendheid gegeven aan deze geïntensiveerde aandacht. Nader onderzoek naar een aantal aangiften heeft inmiddels geleid tot de aanhoudingen in verschillende politieregio’s van in totaal 10 verdachten. Daarnaast is besloten om gerichte acties met extra personeel te organiseren op parkeerplaatsen. De eerste actie vond plaats in het weekend van 31 juli 1998 – 2 augustus 1998 en heeft geleid tot de aanhouding van 5 verdachten, die vermoedelijk deel uitmaken van een internationaal opererende groep, oorspronkelijk afkomstig uit zuidoost Europa. Hieraan is publiciteit gegeven. De verwachting is dat deze geïntensiveerde aandacht, in combinatie met gerichte acties en met het feit dat in de pers, zowel in Nederland als in het buitenland, herhaaldelijk is en wordt gewezen op de risico’s van criminaliteit op parkeerplaatsen langs autosnelwegen, laatstelijk nog naar aanleiding van de actie in het weekend van 31 juli 1998 – 2 augustus 1998, zal leiden tot het terugdringen van het aantal diefstallen op parkeerplaatsen langs autosnelwegen. Mocht een substantiële afname niet gerealiseerd worden dan zal in overleg met andere bij de veiligheid van deze wegen en parkeerplaatsen betrokken instanties gezocht worden naar andere maatregelen (zoals een gerichte voorlichtingscampagne, het waarschuwen van eigenaren van campers en caravans en uitbreiding van verlichting), al dan niet tezamen met de reeds getroffen maatregelen. </antwoord>
      <noten afkomstig="antwoord"/>
   </antwoorden>
</kvr>
