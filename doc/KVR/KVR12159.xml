<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over uitgaven voor extern advies bij de opstelling van de Vreemdelingenwet. (Ingezonden 12 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12159
</item>
         <item attribuut="Inhoud">Vragen over de kosten van het advies van organisatieadviesbureau Andersson, Elffers &amp; Felix (AEF) over de Vreemdelingenwet 2000, en over de uitbesteding van deze taken door het Ministerie van Justitie.</item>
         <item attribuut="Rubriek">Bedrijfsleven en industrie (Overig) Overheidsfinanciën (Overheidsuitgaven) Staats- en bestuursrecht (Ministeries) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Organisatie- en adviesbureaus Overheidsuitgaven Vluchtelingen Vreemdelingen</item>
         <item attribuut="Vindplaats">Kamervragen met antwoord 1999-2000, nr. 1684, Tweede Kamer</item>
         <item attribuut="Vraagnr_bij_indiening">2990013770</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-08-21</item>
         <item attribuut="Datum_indiening">2000-07-12</item>
         <item attribuut="Document-id">KVR12159</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3797" allpagenumbers="3797 3798" vetnummer="2990013770" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12159" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1684" onderwerp="" indiendatum="2000-07-12">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2000-08-21">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat het ministerie van Justitie bijna twee miljoen gulden heeft betaald aan het organisatieadviesbureau Andersson, Elffers &amp; Felix (AEF) voor advies over de Vreemdelingenwet 2000? <voetnoot nummer="1"/>
      </vraag>
      <vraag nummer="2">Kunt u uiteenzetten welk dagtarief de medewerkers van AEF voor hun diensten ontvingen? Zo neen, waarom niet? </vraag>
      <vraag nummer="3">Kunt u uiteenzetten welke taken zijn uitbesteed aan AEF en met welke redenen deze zijn uitbesteed? Zo neen, waarom niet? </vraag>
      <vraag nummer="4">Kunt u per taak beargumenteren waarom deze uitbesteed diende te worden en niet door de ambtenaren op het departement vervuld kon worden? Zo neen, waarom niet? </vraag>
      <vraag nummer="5">Kunt u uiteenzetten waarom is gekozen voor AEF? Is bij de selectie van AEF sprake geweest van een openbare aanbesteding waarbij meerdere bureaus konden meedingen in het verkrijgen van opdrachten? Zo neen, waarom niet? </vraag>
      <vraag nummer="6">Hoe verhoudt de opdracht aan AEF zich tot de afspraak in het regeerakkoord dat de uitgaven voor externe advisering zullen worden beperkt? </vraag>
      <vraag nummer="7">Hoe beoordeelt u de werkwijze van AEF bij het «verkrijgen van maatschappelijk draagvlak» voor de Vreemdelingenwet 2000, gezien de kritiek van een aantal betrokkenen van maatschappelijke organisaties dat met hun suggesties niets is gedaan? </vraag>
      <noten afkomstig="vraag">
         <noot nummer="2"/>
         <noot nummer="1" datum="2000-07-8" bron="Algemeen Dagblad">Algemeen Dagblad, 8 juli 2000</noot>
         <noot nummer="2" datum="2000-06-17" bron="Vrij Nederland">Vrij Nederland, 17 juni 2000</noot>
      </noten>
   </vragen>
   <antwoorden aantal="6">
      <antwoord nummer="1">Neen. Voor de inzet van Andersson Elffers Felix (AEF) bij de totstandkoming en implementatievoorbereiding van de Vreemdelingenwet 2000, bijbehorende invoeringswet en lagere regelgeving gedurende de periode november 1998 tot en met december 1999 is f 866 075,65 (exclusief BTW) betaald. Voor de inzet gedurende het eerste half jaar van 2000 is een bedrag van f 397 840,– (exclusief BTW) betaald. </antwoord>
      <antwoord nummer="2">Het tarief wordt mede bepaald door de expertise en ervaring van de medewerkers van AEF. De uurtarieven van de drie bij de totstandkoming van de Vreemdelingenwet 2000 betrokken medewerkers bedragen respectievelijk f 405,–, f 362,50 en f 262,50 (exclusief BTW, inclusief reis-, verblijf- en bureaukosten). </antwoord>
      <antwoord nummer="3 en 4">De algehele herziening van de vreemdelingenwet is een majeure (wetgevings)operatie waarbij een groot aantal organisaties en instanties is betrokken met – vaak uiteenlopende – opvattingen en belangenposities. De herziening heeft ingrijpende organisatorische gevolgen en staat onder grote tijdsdruk. Op grond van deze gegevens en op grond van de ervaringen die zijn opgedaan met de wijziging van de Vreemdelingenwet in 1994 is gekozen voor een andere aanpak. Deze andere aanpak heeft geleid tot het formeren van een breed samengesteld projectteam onder leiding van een projectleider van AEF. Voorts is een projectmedewerker van AEF ingeschakeld vanwege zijn expertise in de vreemdelingenketen op cijfermatig, financieel en organisatorisch gebied. Daarnaast is op ad hoc basis een medewerker van AEF betrokken geweest bij het opzetten van integrale kostenmodellen. Daarmee konden de (financiële) effecten van verschillende keuzemogelijkheden bij het opstellen van het wetsvoorstel in beeld worden gebracht. In een latere fase is het resulterende model door een interdepartementale werkgroep gebruikt ten behoeve van de voorbereiding van de voorjaarsnota 2000/begroting 2001. De andere zes leden van het projectteam zijn justitie-ambtenaren, werkzaam bij respectievelijk de Directie Wetgeving, de Directie Vreemdelingenbeleid en de Immigratie- en Naturalisatiedienst. Naast het tot stand brengen van de Vreemdelingenwet 2000, bijbehorende Invoeringswet en lagere regelgeving is het projectteam belast met de voorbereiding van de implementatie van de nieuwe wet- en regelgeving en de beoordeling van de door de organisaties in de keten uit te voeren implementatietoetsen, voorzover deze de organisatie (onderdeel)-overstijgende gevolgen betreffen. </antwoord>
      <antwoord nummer="5">Bij de selectie van de projectleider is sprake geweest van een aanbestedingsprocedure waarbij meerdere bureaus een offerte hebben uitgebracht. De in deze offertes aangeboden expertise is, naast de prijs/kwaliteitverhouding, bepalend geweest voor de keuze van AEF. </antwoord>
      <antwoord nummer="6">In het Regeerakkoord is neergelegd dat de uitgaven voor externe advisering worden beperkt door middel van een generieke korting van 5% per jaar. Over de kosten van de inhuur van externen door Justitie in de jaren 1996 tot en met 1999 bent u geïnformeerd door middel van een brief van 3 mei 2000 (TK 1999–2000, Aanhangsel, vragen 691). In de kosten over 1999 zijn begrepen de in het antwoord op vraag 1 genoemde kosten voor de in antwoord 3 onderbouwde inzet van AEF. </antwoord>
      <antwoord nummer="7">De werkwijze van het projectteam onder leiding van de projectleider van AEF is erop gericht bij de totstandkoming van de wet zoveel mogelijk gebruik te maken van ervaringen uit de praktijk. Hiertoe is een aantal brainstormbijeenkomsten georganiseerd, waarin betrokkenen uit de vreemdelingenketen op basis van conceptteksten voorstellen en suggesties hebben gedaan. Het wetsvoorstel is vervolgens formeel voor advies en/of een uitvoeringstoets voorgelegd aan de bij de uitvoering en toetsing van de Vreemdelingenwet betrokken instanties. Deze toetsen zijn voorbereid en begeleid door het projectteam. Daarnaast zijn vanuit het projectteam de uitgangspunten en de gevolgen van de wet uitgedragen in presentaties, nieuwsbrieven, een congres en – samen met de Vereniging van Nederlandse Gemeenten georganiseerde – bijeenkomsten. Dat niet met alle suggesties iets is gedaan ligt veeleer aan de uiteenlopende belangenposities van de betrokken organisaties en instanties dan aan de openheid waarmee het projectteam aan de voorbereiding van de wet heeft gewerkt. Deze open werkwijze wordt ook gehanteerd bij het opstellen van de lagere regelgeving. </antwoord>
      <noten afkomstig="antwoord"/>
   </antwoorden>
</kvr>
