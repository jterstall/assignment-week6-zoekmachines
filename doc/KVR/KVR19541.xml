<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de bewaartermijn van passagiersgegevens. (Ingezonden 27 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19541
</item>
         <item attribuut="Inhoud">Vragen naar aanleiding van berichten dat de VS de door luchtvaartmaatschappijen verstrekte passagiersgegevens vrijwel onbeperkt zullen gaan bewaren, in verband met eerdere afspraken Europese Commissie met de VS en uitspraken van Eurocommissaris Bolkestein dat de bewaartermijn beperkt zou blijven tot 3,5 jaar.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Grondrechten) Staats- en bestuursrecht (Privacy) Verkeer, vervoer en waterstaat (Luchtvaart)</item>
         <item attribuut="Trefwoorden">Klachtrecht Luchtvaart Privacy Terrorisme Verenigde Staten</item>
         <item attribuut="Vindplaats">Kamervragen met antwoord 2003-2004, nr. 882, Tweede Kamer</item>
         <item attribuut="Vraagnr_bij_indiening">2030406990</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-02-19</item>
         <item attribuut="Datum_indiening">2004-01-27</item>
         <item attribuut="Document-id">KVR19541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1871" allpagenumbers="1871 1872" vetnummer="2030406990" code="0304tkkvr882" lopendefooter="Tweede Kamer, vergaderjaar 2003–2004, Aanhangsel" filenaam="KVR19541" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="882" onderwerp="" indiendatum="2004-01-27">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-02-19">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het feit dat de Verenigde Staten passagiersgegevens via het zogenoemde Computer Assisted Passenger Pre-screening System (CAPPS-II) zeer lang zullen kunnen bewaren (de maatschappijen onbeperkt en tot 100 jaar met het US-VISIT systeem)? <voetnoot nummer="1"/>
      </vraag>
      <vraag nummer="2" voetnoot="2">Wat vindt u van het gegeven dat de Europees Commissaris Bolkestein uitdrukkelijk heeft gesteld dat de bewaartermijn niet boven de drie-en-een-half jaar uit zou stijgen? <voetnoot nummer="2"/>
      </vraag>
      <vraag nummer="3" voetnoot="2">Hoe beoordeelt u de toereikendheid van de maatregelen ter bescherming van de persoonsgegevens van de Verenigde Staten? Acht u het aanvaardbaar dat gegevens van niet-verdachte personen tot in lengte van dagen worden bewaard en doorgegeven aan verschillende instanties? <voetnoot nummer="2"/>
      </vraag>
      <vraag nummer="4" voetnoot="3">Hoe beoordeelt u de betrouwbaarheid van de afspraken met de Verenigde Staten, gezien het feit dat zowel de overheidsorganisatie NASA als de vliegtuigmaatschappij Northwest Airlines verzwegen dat er sinds 2001 sprake is van de analyse van passagiersgegevens door de NASA? <voetnoot nummer="3"/>
      </vraag>
      <vraag nummer="5">Bent u bereid Europees Commissaris Bolkestein te verzoeken de onderhandelingen te hervatten gezien de nadelige uitkomst? Zult u bij hem aandringen op een adequaat niveau van bescherming van de privacy van passagiers, de respectvolle behandeling van Nederlandse onderdanen en hem het verzet dat er onder delen van de Nederlandse bevolking leeft tegen deze maatregelen onder de aandacht brengen? Zo niet, waarom niet? </vraag>
      <noten afkomstig="vraag">
         <noot nummer="1" titel="PNR: Bolkestein misleads European Parliament">EDRi, 14januari 2004 «PNR: Bolkestein misleads European Parliament»</noot>
         <noot nummer="2" datum="2004-01-21" bron="Statewatch News">Statewatch News, 21 januari 2004</noot>
         <noot nummer="3" datum="2004-01-18" bron="Washington Post">Washington Post, 18 januari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het CAPPS II is op dit moment echter niet operationeel. Weliswaar worden er passagiersgegevens door het Bureau of Customs and Border Protection (CBP) doorgegeven aan de Transport and Security Administration (TSA), maar dat gebeurt uitsluitend met het doel het CAPPS II te kunnen testen. Die gegevens worden niet langer bewaard dan nodig voor de test en worden niet aan andere organisaties of personen doorgegeven. Het US Congress staat zeer kritisch tegenover het gebruik van het CAPPS II en heeft daarmee nog niet ingestemd. Evenmin bestaat er overeenstemming tussen de EG en de Verenigde Staten over het gebruik van passagiersgegevens in het CAPPS II. Zoals de Europese Commissie in haar mededeling van 16 december 2003 (COM(2003) 826 definitief) aankondigt, zal het CAPPS II geen onderwerp van gesprek zijn tijdens de komende onderhandelingen met de Verenigde Staten. Het onderhandelingsmandaat voor de Europese Commissie dat de Raad naar verwachting op korte termijn zal goedkeuren, zal de Europese Commissie dan ook niet machtigen om te onderhandelen over de verwerking van passagiersgegevens door het CAPPS II. Nederland heeft hier uitdrukkelijk op aangedrongen tijdens de bespreking van het ontwerpmandaat. Mocht er in de toekomst gesproken gaan worden over operationeel gebruik van het CAPPS II dan is een voorwaarde voor dat gebruik dat de TSA een passend niveau van bescherming van de betrokken persoonsgegevens waarborgt. Daartoe dient de TSA een aantal toezeggingen te doen en dient de Europese Commissie in een beschikking krachtens artikel 25, zesde lid, van richtlijn 95/46/EG, vast te stellen dat een passend niveau van bescherming gewaarborgd wordt. Een voorstel voor een dergelijke beschikking wordt voor advies voorgelegd aan het artikel 31 Comité waarin alle lidstaten vertegenwoordigd zijn. Tot op heden heeft de Europese Commissie nog geen voorstel gedaan dat ertoe strekt vast te stellen dat de TSA een passend niveau van bescherming waarborgt. Evenmin zijn er toezeggingen gedaan door de TSA. </antwoord>
      <antwoord nummer="2">Oorspronkelijk stelde de Verenigde Staten een bewaarperiode van 50 jaar voor. De Europese Commissie kondigt in haar Mededeling van 16 december 2003 aan dat de Verenigde Staten inmiddels hebben ingestemd met een bewaarperiode van drie en een half jaar. Over het gebruik van passagiersgegevens in het CAPPS II is nog geen overeenstemming bereikt met de Verenigde Staten en derhalve staat op dit moment evenmin vast hoe lang passagiersgegevens in dat systeem bewaard zouden mogen worden. </antwoord>
      <antwoord nummer="3">Krachtens artikel 25, zesde lid, van richtlijn 95/46/EG, heeft de Europese Commissie de bevoegdheid om vast te stellen dat er sprake is van een passend niveau van bescherming van persoonsgegevens. De Commissie doet dat door middel van een beschikking. Alvorens een dergelijke beschikking te geven wordt het ontwerp daarvoor voor advies voorgelegd aan het artikel 31 Comité waarin alle lidstaten vertegenwoordigd zijn. Tot op heden heeft de Europese Commissie nog geen voorstel gedaan dat ertoe strekt vast te stellen dat de TSA een passend niveau van bescherming waarborgt. Wel zal het artikel 31 Comité op 16 februari een voorstel voor een beschikking van de Commissie bespreken waarin de Commissie vaststelt dat het CBP een passend niveau van bescherming van passagiersgegevens waarborgt. Een van de voorwaarden is dat de gegevens niet langer dan drie en een half jaar bewaard mogen worden. Daarop wordt een uitzondering gemaakt indien de gegevens gebruikt worden ten behoeve van «law enforcement». Het CBP zal de gegevens alleen doorgeven aan andere met terrorisme of wetshandhaving belaste overheidsinstanties indien die instanties de gegevens voor hetzelfde doel gebruiken als waarvoor het CBP de gegevens heeft verkregen. </antwoord>
      <antwoord nummer="4">Het gebruik door en de doorgifte aan een Amerikaanse overheidsorganisatie van passagiersgegevens die in de Verenigde Staten zijn verzameld door aldaar gevestigde luchtvaartmaatschappijen is een verwerking van persoonsgegevens die niet binnen de werkingssfeer van richtlijn 95/46/EG of de Wet bescherming persoonsgegevens valt, zelfs niet als het gegevens van EU-onderdanen betreft. Indien er sprake is van doorgifte van passagiersgegevens vanuit de EU naar een Amerikaanse overheidsorganisatie is richtlijn 95/46/EG wel relevant voor de doorgifte naar de Verenigde Staten maar niet voor het gebruik aldaar. Met andere woorden, de in de EU werkzame luchtvaartmaatschappijen zijn gebonden aan de regels van richtlijn 95/46/EG, de Amerikaanse overheidsorganisatie is dat niet. Zoals blijkt uit het artikel waarnaar in voetnoot 3 wordt, werden er persoonsgegevens doorgegeven aan de NASA van oktober tot december 2001. Op dat tijdstip was er nog geen sprake van afspraken met de Verenigde Staten. De onderhandelingen met de Verenigde Staten moeten uitmonden in een internationale overeenkomst waarbij de Verenigde Staten partij zijn en niet de luchtvaartmaatschappijen. Indien de laatsten zich niet aan de regels van de richtlijn en de Wet bescherming persoonsgegevens houden, staat het de burger vrij een klacht in te dienen bij het College bescherming persoonsgegevens of zich tot de rechter te richten. Indien blijkt dat de Verenigde Staten hun toezeggingen geen gestand doen, kan de Europese Commissie de werking opschorten van de beschikking krachtens artikel 25, zesde lid, van richtlijn 95/46/EG. Daarmee wordt automatisch de toepassing van de internationale overeenkomst opgeschort. Daarnaast zullen de toezichthoudende autoriteiten uit de lidstaten de bevoegdheid hebben om de doorgifte van passagiersgegevens op te schorten indien de Verenigde Staten hun toezeggingen geen gestand doen. </antwoord>
      <antwoord nummer="5">Zoals uit de beantwoording van vraag 1 blijkt, is er geen sprake van goedkeuring van of onderhandelingen over het CAPPS II. Van een nadelige uitkomst is dan ook vooralsnog geen sprake. Wat het passende niveau van bescherming van passagiersgegevens betreft, ik ondersteun de Europese Commissie ten volle in haar streven om door middel van onderhandelingen met de Verenigde Staten tot een passend niveau van bescherming van de betrokken passagiersgegevens te komen. Die onderhandelingen dienen er toe om een bevredigende oplossing te vinden voor de impasse die is ontstaan. Het alternatief, een verbod voor luchtvaartmaatschappijen om passagiersgegevens door te geven aan de Verenigde Staten, zal niet tot een bevredigende oplossing leiden. Het zou tot gevolg hebben dat luchtvaartmaatschappijen worden beboet door de Verenigde Staten en het ergste geval zelfs hun landingsrechten zouden verspelen. Dat is niet in het belang van de luchtvaartmaatschappijen en evenmin in het belang van de passagiers. </antwoord>
      <noten afkomstig="antwoord"/>
   </antwoorden>
</kvr>
