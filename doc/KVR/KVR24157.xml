<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de ministers van Justitie, van Sociale Zaken en Werkgelegenheid en van Volksgezondheid, Welzijn en Sport over inkomensproblemen vanwege zorg-, huur- en kinderopvangtoeslagen voor mensen in de schuldsanering. (Ingezonden 27 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24157
</item>
         <item attribuut="Inhoud">Bij het vaststellen van de hoogte van de zorg-, huur- en kinderopvangtoeslag wordt geen rekening gehouden met schuldsaneringstrajecten. Door schuldsanering is het werkelijk besteedbaar inkomen lager dan het toetsinkomen en zouden de toeslagen hoger moeten zijn of de beslagvrije voet vergroot.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (Inkomstenbelasting) Inkomen en rechtspositie (Inkomens)</item>
         <item attribuut="Trefwoorden">Belastingteruggave Besteedbaar inkomen Inkomstenbelasting</item>
         <item attribuut="Vindplaats">Kamervragen met antwoord 2005-2006, nr. 218, Tweede Kamer</item>
         <item attribuut="Vraagnr_bij_indiening">2050600310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-10-25</item>
         <item attribuut="Datum_indiening">2005-09-27</item>
         <item attribuut="Document-id">KVR24157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="467" allpagenumbers="467 468" vetnummer="2050600310" code="0506tkkvr218" lopendefooter="Tweede Kamer, vergaderjaar 2005–2006, Aanhangsel" filenaam="KVR24157" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="218" onderwerp="" indiendatum="2005-09-27">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de ministers van Justitie, van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-10-25">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Volksgezondheid, Welzijn en Sport en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is het waar dat de hoogte van de zorg-, huur- en kinderopvangtoeslag per 1 januari a.s. wordt gebaseerd op een toetsinkomen waarbij geen rekening gehouden wordt met het werkelijk besteedbaar inkomen in geval van schuldsanering via de Wet schuldsanering natuurlijke personen (Wsnp) of de minnelijke schuldsaneringsregeling? </vraag>
      <vraag nummer="2">Indien het toetsinkomen hoger is dan een bijstandsinkomen zijn de genoemde toeslagen dan lager dan passend bij het inkomen dat de schuldenaren op de beslagvrije voet wordt gelaten? Zo ja, acht u het dan waarschijnlijk dat meer dan de helft van de schuldsaneringen via de Wsnp en de minnelijke regeling per 1 januari 2006 gaat mislukken, omdat de schuldenaren te lage toeslagen ontvangen om de kosten van zorg, huur en kinderopvang te kunnen betalen uit het aan hen gelaten inkomen? Zo ja, bent u bereid bij de bepaling van de beslagvrije voet rekening te houden met de hoogte van de toeslagen, zodat de werkelijke kosten van zorg, huur en kinderopvang kunnen worden betaald? </vraag>
      <vraag nummer="3">Vindt u dat het door een deurwaarder te leggen beslag op een inkomen een zodanige beslagvrije voet in het inkomen moet overlaten dat de rekeningen van zorg, huur en kinderopvang betaald kunnen blijven worden? Zo ja, bent u bereid per 1 januari 2006 de betreffende regelingen aan te passen? Zo neen, op welke wijze gaat u voorkomen dat vanwege de invoering van de Algemene wet inkomensafhankelijke regelingen, de schuldsanering gaat mislukken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Met ingang van 1 januari 2006 zal op grond van artikel 7 van de Algemene wet inkomensafhankelijke regelingen (Awir) de hoogte van de zorg-, huur- en kinderopvangtoeslag afhankelijk zijn van de op basis van het zgn. toetsingsinkomen vastgestelde draagkracht van de belanghebbende. Met toetsingsinkomen wordt bedoeld het fiscale verzamelinkomen van de belanghebbende dat wordt gevormd uit het gezamenlijk bedrag van het inkomen uit werk en woning, het inkomen uit aanmerkelijk belang, en het belastbaar inkomen uit sparen en beleggen. Indien geen verzamelinkomen wordt vastgesteld, wordt het toetsingsinkomen gevormd door het belastbare loon. Bij partners wordt overigens uitgegaan van het gezamenlijke toetsingsinkomen. Bij de bepaling van de draagkracht van de belanghebbende in verband met de hoogte van voornoemde toeslagen, speelt dus geen rol in hoeverre het verzamelinkomen of het belastbare loon ook tot het werkelijk besteedbaar inkomen leidt. </antwoord>
      <antwoord nummer="2">De regeling met betrekking tot de tegemoetkomingen in de Awir brengt inderdaad met zich mee dat een hoger toetsingsinkomen een lagere zorg-, huur- of kinderopvangtoeslag kan opleveren. Als bij de bepaling van de draagkracht zou worden uitgegaan van het inkomen dat een schuldenaar op grond van de beslagvrije voet in de schuldsanering wordt gelaten, zou dit voor de schuldenaar een hogere huur-, zorg- of kinderopvangtoeslag kunnen opleveren. Ik acht het echter niet waarschijnlijk dat daardoor, zoals in de vraag gesuggereerd wordt, meer dan de helft van de schuldsaneringen via de Wsnp en de minnelijke regeling per 1 januari 2006 zal gaan mislukken. Bij de vaststelling van het zgn. vrij te laten bedrag, oftewel het bedrag waarover de schuldenaar mag beschikken ten hoeve van zijn maandelijkse levensonderhoud en dat dus buiten de boedel blijft, wordt namelijk na de inwerkingtreding van de Awir evenals in de huidige situatie rekening gehouden met de reële kosten van zorg, huur en kinderopvang. Ik licht dit hieronder kort toe. De schuldsaneringsregeling is op te vatten als een algeheel beslag op het (toekomstige) vermogen en inkomen van de schuldenaar. Alles wat onder dat beslag valt, wordt getypeerd als boedel. Artikel 295, tweede lid van de Faillissementswet (Fw) bepaalt dat bij een schuldenaar op wie de Wsnp van toepassing is, een bedrag gelijk aan de beslagvrije voet buiten de boedel blijft. Op grond van artikel 475d van het Wetboek van Burgerlijke Rechtsvordering (Rv) bedraagt de beslagvrije voet negentig procent van de toepasselijke bijstandsnorm zoals gedefinieerd in de Wet werk en bijstand, waarbij nog een verhoging plaatsvindt voor onder andere de ziektekosten en de voor rekening van de schuldenaar komende woonkosten. Een verhoging van woonkosten vindt overigens alleen plaats als de te betalen kosten hoger zijn dan de voorziening daarvoor in de bijstandsnorm. Op de beslagvrije voet worden vervolgens zowel onder het nieuwe regime als in de huidige situatie de van het rijk ontvangen inkomenstegemoetkomingen in mindering gebracht, met inbegrip van de eventueel te ontvangen toeslagen. Op grond van artikel 295, derde lid van de Fwkan de rechter deze conform artikel 475d Rv vastgestelde beslagvrije voet ook nog verhogen met een nominaal bedrag dat de schuldenaar mag behouden. De beslagvrije voet en het nominaal bedrag vormen bij elkaar opgeteld het hierboven reeds genoemde zgn. vrij te laten bedrag dat dus buiten de boedel blijft. In alle negentien arrondissementen volgt de rechter bij de vaststelling van het vrij te laten bedrag de daarvoor door de landelijke vergadering van rechters-commissaris in faillissementen (Recofa) vastgestelde rekenmethode «Vrij Te Laten Bedrag». Uit voornoemde rekenmethode, die dus nadere uitwerking geeft aan artikel 295, tweede en derde lid van de Fw, volgt dat waar nodig een nominale verhoging bovenop de beslagvrije voet moet plaatsvinden voor de reële kosten van kinderopvang. </antwoord>
      <antwoord nummer="3">Zoals ik hierboven al aangeef, houdt de rechter bij de vaststelling van het vrij te laten bedrag van een schuldenaar in de Wsnp rekening met de reële kosten van zorg, huur en kinderopvang. In het geval een beslag wordt gelegd op het inkomen van een schuldenaar buiten de Wsnp, met inbegrip van een schuldsanering in het kader van het minnelijke traject, geldt eveneens de regeling van de beslagvrije voet in artikel 475d Rv met betrekking tot inkomenstegemoetkomingen voor de kosten van zorg en huur. Wat betreft de tegemoetkoming voor de kosten van kinderopvang, waarop de regeling van de beslagvrije voet uit artikel 475d Rv aldus niet ziet, geldt het algemeen beslagverbod ten aanzien van de inkomensafhankelijke toeslagen uit artikel 45 van de Awir. Dit beslagverbod uit artikel 45 van de Awir brengt met zich mee dat een tegemoetkoming voor bijvoorbeeld kinderopvang alleen kan worden aangewend voor die kosten, en dus niet vatbaar is voor beslag door een deurwaarder ter zekerstelling van vorderingen van derden. Ik voorzie dan ook geen probleem zowel in de huidige als toekomstige situatie met betrekking tot het kunnen betalen door de schuldenaar van de reële kosten van huur, zorg en kinderopvang. De invoering van de regeling van het toetsingsinkomen in de Awir betekent dan ook niet dat schuldsaneringen gaan mislukken. Ik zie daarin dan ook geen reden voor aanpassing van de betreffende regelingen dan wel voor het treffen van andersoortige maatregelen. </antwoord>
      <noten afkomstig="antwoord"/>
   </antwoorden>
</kvr>
