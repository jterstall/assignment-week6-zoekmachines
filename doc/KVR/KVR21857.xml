<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de ASR-therapie en -opleiding. (Ingezonden 20 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21857
</item>
         <item attribuut="Inhoud">Vragen naar aanleiding van een uitzending van het tv-programma RADAR, 18 oktober 2004 over de Analytisch Synthetische Response- (ASR-) therapie en de bijbehorende opleiding. Ondanks het oordeel van deskundigen dat het hier zou gaan om kwakzalverij, geeft de Consumentenbod in samenwerking met het ministerie van VWS een positief oordeel hierover.</item>
         <item attribuut="Rubriek">Gezondheidszorg (Geneeskunde) Gezondheidszorg (Opleidingen)</item>
         <item attribuut="Trefwoorden">Alternatieve geneeskunde Gezondheidszorgonderwijs</item>
         <item attribuut="Vindplaats">Kamervragen met antwoord 2004-2005, nr. 599, Tweede Kamer</item>
         <item attribuut="Vraagnr_bij_indiening">2040502090</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-12-21</item>
         <item attribuut="Datum_indiening">2004-10-20</item>
         <item attribuut="Document-id">KVR21857</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1257" allpagenumbers="1257 1258" vetnummer="2040502090" code="0405tkkvr599" lopendefooter="Tweede Kamer, vergaderjaar 2004–2005, Aanhangsel" filenaam="KVR21857" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="599" onderwerp="" indiendatum="2004-10-20">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw opvatting en oordeel over de ASR-therapie en de -opleiding? <voetnoot nummer="1"/>
      </vraag>
      <vraag nummer="2">Deelt u de mening dat hier grenzen worden overschreden in de arts–patiënt-relatie? </vraag>
      <vraag nummer="3">Wat is uw reactie op de opvatting van deskundigen dat patiënten er schade van kunnen ondervinden, het «kwakzalverij» is, en de handelingen van de therapeuten strafbaar zijn? Wat gaat u op deze punten ondernemen? </vraag>
      <vraag nummer="4">Hoe kan het dat de Consumentenbond in samenwerking met u een positief oordeel geeft? Wat vindt u hiervan? </vraag>
      <vraag nummer="5">Bent u bereid de Inspectie een onderzoek naar deze methode te laten doen? Zo neen, waarom niet? </vraag>
      <vraag nummer="6">Wat is uw opvatting over het gegeven dat twaalf zorgverzekeraars deze therapieën vergoeden? Bent u bereid hiertegen stappen te ondernemen? </vraag>
      <noten afkomstig="vraag">
         <noot nummer="1" datum="2004-10-18" bron="RADAR">RADAR, 18 oktober 2004</noot>
      </noten>
   </vragen>
   <antwoorden aantal="4">
      <antwoord nummer="1, 2 en 3">Ik neem forse afstand van praktijken waar de grenzen in de arts-patiëntrelatie overschreden worden. Ik ben van mening dat zorgverleners zich te allen tijde moeten onthouden van contacten van seksuele aard binnen de hulpverlening aan patiënten. Het Wetboek van Strafrecht stelt immers degene strafbaar die «werkzaam in de gezondheidszorg of maatschappelijke zorg, ontucht pleegt met iemand die zich als patiënt of cliënt aan zijn hulp of zorg heeft toevertrouwd» (art 249 tweede lid Wetboek van Strafrecht). Overigens is de wet BIG ook van toepassing (artikel 96 Wet BIG, strafbepaling). Uit de rapportage in TROS RADAR blijkt dat seksueel contact onderdeel kan uitmaken van de ASR-therapie. Ik acht dit onacceptabel. De therapeuten die in het kader van ASR-therapie seksueel contact hebben met hun patiënt(en) overtreden daarmee de wettelijke bepalingen betreffende de zorgverlener-patiëntrelatie. Op basis van de bovengenoemde wetsartikelen kan het Openbaar Ministerie dergelijke therapeuten vervolgen. Ik zal daarom de IGZ verzoeken alle meldingen over seksueel contact in het kader van ASR-therapie aan te geven bij het Openbaar Ministerie. </antwoord>
      <antwoord nummer="4">De Consumentenbond wordt door mijn departement gesubsidieerd om het kwaliteitsbeleid bij circa vijftig alternatieve beroepsorganisaties te toetsen. In dit kader onderzoekt de Consumentenbond zaken zoals de eisen die beroepsorganisaties aan hun leden stellen, in hoeverre de aangesloten behandelaars in de praktijk de richtlijnen van hun beroepsorganisatie naleven, en de kwaliteit van opleidingen in de alternatieve gezondheidszorg. De uitkomsten van het onderzoek door de Consumentenbond hebben slechts betrekking op deze procesmatige aspecten en bevatten noch een inhoudelijk oordeel over de verschillende therapieën noch een indicatie van de werkzaamheid daarvan. Ik zal de Consumentenbond verzoeken om de onderzoekscriteria voor zover dat niet al gebeurt, nog explicieter te vermelden in haar volgende onderzoeksrapport. Het onderzoek van de Consumentenbond betekent dus geen «keurmerk». Het onderzoek van de Consumentenbond is slechts bedoeld om voor burgers inzichtelijk te maken in welke mate de betrokken alternatieve beroepsorganisaties aan hun kwaliteitsbeleid werken. De subsidieafspraken voor het huidige onderzoek lopen tot eind 2005. Het is mijn voornemen de subsidiëring niet te continueren aangezien deze kan worden opgevat als legitimerend jegens alternatieve geneeswijzen. </antwoord>
      <antwoord nummer="5">Ik heb de Inspectie verzocht om alle meldingen te onderzoeken en waar nodig aangifte te doen bij het OM. Het OM is vervolgens verantwoordelijk voor het al of niet vervolgen van de gemelde strafbare feiten. De Inspectie heeft inmiddels één klacht ontvangen en is naar aanleiding hiervan een onderzoek gestart. Ik zal de behandeling van deze klacht nauwlettend volgen om te bezien of de strafbepalingen van de Wet BIG en het Wetboek van Strafrecht in het algemeen voldoende mogelijkheden bieden voor vervolging. </antwoord>
      <antwoord nummer="6">De betrokken zorgverzekeraars vergoeden de ASR-therapie in het kader van een aanvullende ziektekostenverzekering. Dergelijke aanvullende verzekeringen zijn privaatrechtelijke overeenkomsten waarop de overheid geen invloed heeft. Zie verder 1, 2 en 3. Gelet op de ernst van de zaak heb ik de antwoorden op uw bovengestelde vragen ook toegezonden aan Zorgverzekeraars Nederland, met het verzoek de zorgverzekeraars expliciet op de hoogte te brengen van mijn standpunt in deze, waarbij ik verwacht dat zij gepaste maatregelen nemen in die gevallen waar de wettelijk bepalingen zorgverlener-patiëntrelatie worden overtreden. </antwoord>
      <noten afkomstig="antwoord"/>
   </antwoorden>
</kvr>
