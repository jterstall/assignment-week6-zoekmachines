<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoeven (CDA) en Bakker (D66) over de situatie bij het USZO te Groningen. (Ingezonden 4 maart 1997); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4528
</item>
         <item attribuut="Inhoud">USZO is Uitvoeringsinstelling Sociale Zekerheid voor Overheid en Onderwijs. Betreft vragen n.a.v. een uitzending van Nova op 28 februari 1997.</item>
         <item attribuut="Rubriek">Basisonderwijs (Onderwijspersoneel) Beroepsonderwijs en volwasseneneducatie (Onderwijspersoneel) Hoger onderwijs (Onderwijspersoneel en wetenschappelijke staf) Sociale zekerheid (Algemeen) Speciaal onderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden Overheidspersoneel Sociale verzekeringen</item>
         <item attribuut="Vindplaats">Kamervragen met antwoord 1996-1997, nr. 842, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen Binnenlandse Zaken</item>
         <item attribuut="Indiener">
            <persoon partij="CDA">Van der Hoeven</persoon>
            <persoon partij="D66">Bakker</persoon>
         </item>
         <item attribuut="Datum_reaktie">1997-03-13</item>
         <item attribuut="Datum_indiening">1997-03-04</item>
         <item attribuut="Document-id">KVR4528</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1721" allpagenumbers="1721 1722 1723 1724" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="842" onderwerp="" indiendatum="1997-03-4">
         <vrager partij="CDA" oorsprong="parlement">Van der Hoeven</vrager>
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1997-03-13">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Berust het beeld, dat door Nova is geschetst in de uitzending van 28 februari jl. van de situatie bij USZO Groningen op feiten? Op welk moment bent u van het in dit programma genoemde accountantsrapport op de hoogte gesteld? Wilt u de Kamer over de inhoud van dit rapport en de daaraan door u eventueel te verbinden conclusies informeren? </vraag>
      <vraag nummer="2">Welke aansturingsinstrumenten hebt u ter beschikking ten behoeve van de USZO en welke instrumenten hebt u inmiddels toegepast met welk resultaat? </vraag>
      <vraag nummer="3">Welke gevolgen voorziet u als het huidige automatiseringssysteem (CASO) stopt op 1 januari 1998? Zal het nog te ontwikkelen c.q. operationaliseren automatiseringssysteem tijdig beschikbaar zijn? Welke concrete consequenties heeft de overgang van CASO naar de nieuwe systematiek voor mensen die een uitkering ontvangen? </vraag>
      <vraag nummer="4">Zijn tussen het ministerie van Onderwijs, Cultuur en Wetenschappen en de USZO concrete afspraken gemaakt over de te verrichten activiteiten en prestaties en over de verbetertrajecten t.o.v. de voor 1 januari ’96 bestaande situatie? </vraag>
      <vraag nummer="5">Hoe zijn de verantwoordelijkheden momenteel verdeeld tussen de Arbvo, USZO en het ministerie van OCW ten aanzien van het volumebeleid? Welke afspraken zijn hierover gemaakt en welke uitvoeringsproblemen zijn hierbij aan de orde? Welke resultaten zijn hiermee tot nu toe behaald? </vraag>
      <vraag nummer="6">Hoe beoordeelt u de stand van zaken bij de USZO? Acht u het reëel haalbaar, dat de organisatie per 1 januari ’98 op orde is zowel wat betreft het berekenen en verstrekken van uitkeringen als wat betreft het te voeren reïntegratie- en arbeidsmarktbeleid? </vraag>
      <vraag nummer="7">Vormt de situatie bij USZO Groningen (en wellicht elders bij USZO) een belemmering voor de invoering van de OOW per 1 januari 1998? USZO = Uitvoeringsinstelling Sociale Zekerheid voor Overheid en Onderwijs </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1" voetnoot="1">Het beeld dat over USZO-Groningen door NOVA is geschetst in de uitzending van 28 februari 1997, is voor rekening van NOVA. De feiten aangaande de voorbereiding van USZO (Uitvoeringsinstelling sociale zekerheid voor overheid en onderwijs) op de uitvoering van de werknemersverzekeringen zijn u bekend uit de kwartaalrapportages van de Minister van Binnenlandse Zaken aan de Tweede Kamer. De rapportage over het derde en vierde kwartaal 1996 wordt in de loop van deze maand naar de Tweede Kamer gezonden. Om de belasting van USZO in het geheel te kunnen beoordelen, verstrekt de Minister van Binnenlandse Zaken in de rapportages tevens informatie over de voortgang van het primaire proces. De directeur USZO-Groningen heeft op 13 januari 1997 een afschrift van de managementletter van de Gemeenschappelijke Accountantsdienst ABP/USZO toegezonden aan de ambtelijk secretaris van het kwartaaloverleg tussen USZO en Onderwijs, Cultuur en Wetenschappen, en daarbij aangegeven dat deze rapportage dient als substituut voor de rapportage financieel beheer, die USZO overeenkomstig het werkloosheidscontract ieder kwartaal dient te verstrekken. Een kopie van de managementletter wordt als bijlage bij deze antwoorden gevoegd. <voetnoot nummer="1"/>
      </antwoord>
      <antwoord nummer="2" voetnoot="2">USZO is een zelfstandige organisatie op privaatrechtelijke grondslag, ingesteld krachtens de Wet Stichting USZO van 27 december 1995. De leiding van USZO berust bij het bestuur (de directie). Toezicht wordt gehouden door een Raad van Toezicht, bestaande uit 12 leden, waarvan op grond van de statuten van de Stichting USZO zes leden worden benoemd door het Verbond Sectorwerkgevers Overheid en zes leden worden benoemd door de centrales van overheidspersoneel. Van de eerstbedoelde zes leden wordt één lid benoemd op voordracht van de Minister van Binnenlandse Zaken (in zijn rol van sectorwerkgever Rijk en Politie) en één lid door de Minister van Onderwijs, Cultuur en Wetenschappen (sectorwerkgever Onderwijs). Alle leden van de Raad van Toezicht functioneren zonder last of ruggespraak. De bevoegdheden van de Raad van Toezicht bestaan uit het toezicht houden op het door de directie gevoerde beleid, het vaststellen van de strategische kaders, het jaarlijks vaststellen van het verslag van de werkzaamheden van de raad, het benoemen, schorsen en ontslaan van de leden van de directie en het vaststellen van hun arbeidsvoorwaarden, alsmede het – tot invoering van de Wet Overheidspersoneel onder de Werknemersverzekeringen (OOW) met goedkeuring van de Minister van Binnenlandse Zaken – wijzigen van de statuten en ontbinden van de stichting. De Minister van Binnenlandse Zaken heeft op basis van de statuten van USZO de bevoegdheid om, na overleg met de Raad van Toezicht van USZO, een aanwijzing aan de directie van USZO te geven. Blijkens de statuten van USZO kan van die bevoegdheid alleen gebruik worden gemaakt voor het eveneens in de statuten beschreven doel van het (laten) voldoen van USZO aan de wettelijke eisen die aan een uitvoeringsinstelling als bedoeld in de Organisatiewet sociale verzekeringen (Osv) kunnen worden gesteld. Andere opdrachtgevers hebben op dit terrein geen bevoegdheden. Tot nu toe heeft de minister van Binnenlandse Zaken geen gebruik gemaakt van deze bevoegdheid tot aanwijzing. De Minister van Onderwijs, Cultuur en Wetenschappen heeft met USZO een contractuele relatie. Hij heeft geen statutair of anderszins geregelde aanwijzingsbevoegdheid m.b.t. USZO, behalve een in het «Werkloosheidscontract OCenW-USZO 1996 t/m 2000» opgenomen algemene aanwijzingsbevoegdheid ter bewaking van de eenheid van rechtstoepassing bij de uitvoering van de uitkeringsregelingen. Op grond van dit contract, dat in november 1996 is afgesloten voor een periode van vijf jaar, kan een van beide contractpartners de andere partij, als deze toerekenbaar tekortschiet in de nakoming van een of meer verplichtingen uit het contract, in gebreke stellen. Indien die partij daarna al dan niet toerekenbaar te kort blijft schieten, kan de geschade partij het contract geheel of gedeeltelijk buiten rechte ontbinden. Ook andere overheidsopdrachtgevers hebben indertijd meerjarige contracten afgesloten. Dit was geheel in de geest van het toenmalige regeringsstandpunt zoals dat is verwoord in de nota naar aanleiding van het verslag bij de behandeling van de USZO wet <voetnoot nummer="2"/>waaraan het volgende citaat is ontleend. Citaat: Aangezien USZO vanaf 1 januari 1998 (datum invoering van de OOW) onder de werking van de Osv komt te vallen, zal er dus vanaf die datum ook voor USZO sprake zijn van marktwerking. Er is geen sprake van gedwongen winkelnering. Wel is in het door de sectorwerkgevers, de centrales van overheidspersoneel en het bestuur van het ABP ondertekende Convenant inzake de Uitvoeringsinstelling Sociale Zekerheid voor Overheid en onderwijs afgesproken dat de verschillende opdrachtgevers in ieder geval in eerste instantie gebruik zullen maken van de diensten van USZO. Materieel is deze situatie vergelijkbaar met de marktsector, waar de grotere bedrijfstakken als de G en G-sector en de bouw de uitvoering van de wettelijke werknemersverzekeringen naar verwachting bij contract zullen opdragen aan de voormalige «eigen» administratiekantoren/uitvoerings- instellingen. Zoals aangegeven is er vanaf 1 januari 1998, ook voor USZO, sprake van marktwerking, in ieder geval van dezelfde marktwerking die op dat moment geldt voor de andere in het kader van de OSV erkende uitvoeringsinstellingen. Dientengevolge is het mogelijk dat de bedrijfsvereniging (of te zijner tijd de sectorcommissie of sectorcommissies) voor de overheid per 1 januari 2000, conform de situatie in de marktsector, de uitvoering uitbesteedt aan een andere uitvoeringsinstelling. </antwoord>
      <antwoord nummer="3">USZO-Groningen maakt op dit moment gebruik van het bij het RCC (Rijks Computercentrum) ondergebrachte salarissysteem van de Commissie Automatisering Salarisadministratie Onderwijs (CASO) voor het screenen van het bestand van wachtgeldrechthebbenden op eventuele verdiensten in een of meer andere banen in het onderwijs. Tevens voert USZO de wachtgeldgegevens in CASO in t.b.v. het berekenen van het bruto-netto-traject, het betalen van de netto-uitkeringen en het realiseren van de afdrachten. USZO heeft uit efficiency-overwegingen besloten om het gebruik van CASO te beëindigen en hiervoor een eigen nieuw salarissysteem te ontwikkelen. USZO verwacht dat dit systeem medio 1997 operationeel zal zijn. Daarnaast beantwoordt het CASO-systeem in zijn huidige vorm niet aan de eisen waaraan USZO als uitvoerder van regelgeving op het gebied van sociale zekerheid moet gaan voldoen. Het huidige CASO-systeem en de huidige interface met het systeem dat op dit moment recht, duur en hoogte van de uitkeringen berekent, vertonen gebreken. Onder meer om die reden heeft USZO besloten het contract met CASO per 1 januari 1998 te beëindigen. Als het nieuwe systeem goed functioneert, heeft het beëindigen van het gebruik van het CASO-systeem geen gevolgen. Voor het geval het nieuwe salarissysteem per 1-1-1998 onverhoopt niet operationeel zal blijken te zijn, heeft de Minister van Onderwijs, Cultuur en Wetenschappen de hoofddirecteur USZO verzocht te bewerkstelligen dat het CASO-systeem beschikbaar blijft als terugvaloptie. De ingebruikname van een ander informatiesysteem heeft als zodanig geen invloed op de rechten van uitkeringsgerechtigden. Om zeker te zijn dat zich hier geen problemen voordoen, zal de Minister van Onderwijs, Cultuur en Wetenschappen een onafhankelijke toets laten verrichten. </antwoord>
      <antwoord nummer="4" voetnoot="1">Er zijn verschillende afspraken tussen het ministerie van Onderwijs, Cultuur en Wetenschappen en USZO gemaakt over te verrichten activiteiten, prestaties en trajecten ter verbetering t.o.v. de situatie van voor 1-1-1996. In een aparte bijlage is een overzicht gegeven van de belangrijkste acties na 1-1-1996 die gericht waren op verbetering van de uitvoering van de huidige OCenW-regelgeving door USZO. <voetnoot nummer="1"/>
      </antwoord>
      <antwoord nummer="5">Het «volumebeleid» is in het verband van de wachtgelden een breed begrip. Met het volumebeleid wordt gedoeld op het totaal aan maatregelen dat er op is gericht het aantal personen met een wachtgelduitkering te beperken. De sleutelfactoren in het volumebeleid zijn enerzijds beperking van instroom in het wachtgeld en anderzijds het stimuleren van «vertrek» uit de wachtgeldregeling. Het volumebeleid gericht op «vertrek» uit de wachtgeldregeling kan ook aangeduid worden als «reïntegratiebeleid». Dit reïntegratiebeleid bestaat uit het activeren van wachtgelders en daarnaast uit het ondersteunen van de wachtgelder bij het vinden van ander werk (arbeidsbemiddeling). Activering van wachtgelders is een taak van de uitvoeringsinstelling, in casu USZO. Instrumenten voor activering zijn handhavingsbeleid t.a.v. de verplichtingen van de wachtgelder en daarnaast stimuleringsbeleid door gerichte persoonlijke begeleiding (intake- en begeleidingsgesprekken). De arbeidsbemiddeling moet aansluiten op deze activiteiten. Op grond van de Arbeidsvoorzieningswet 1996 verzorgt de Arbeidsvoorzieningsorganisatie (Arbvo) de basisdienstverlening op dit terrein, ook voor de onderwijs- en onderzoeksector (zie artikel 4, Arbeidsvoorzieningswet 1996). De Arbeidsvoorzieningsorganisatie kan ook aanvullende arbeidsbemiddeling verzorgen (zie artikel 5, Arbeidsvoorzieningswet 1996) tegen kostendekkende vergoeding. In 1996 heeft de Minister van Onderwijs, Cultuur en Wetenschappen door tussenkomst van het Sectorbestuur voor de Onderwijsarbeidsmarkt een contract gesloten met het Centraal Bestuur van de Arbeidsvoorziening voor aanvullende dienstverlening met als doel het handhaven van de regionale kennis- en infrastructuur met betrekking tot de onderwijsarbeidsmarkt bij de Regionale Besturen voor Arbeidsvoorziening. Het jaar 1996 werd in dit contract beschouwd als een overgangsjaar om te komen tot een verdere ontwikkeling van een samenhangend personeelsvoorzieningsbeleid van de subsectoren. Het Sectorbestuur Onderwijsarbeidsmarkt (gevormd door vertegenwoordigers van instellingen, personeelsorganisaties en ministerie) heeft besloten om voor het jaar 1997 het zwaartepunt voor de invulling van het reïntegratiebeleid te leggen bij het Participatiefonds (voor de subsectoren primair onderwijs, voortgezet onderwijs en beroepsonderwijs en volwasseneneducatie) en bij de (organisaties van) instellingen in het hoger beroepsonderwijs, het wetenschappelijk onderwijs en het wetenschappelijk onderzoek. Het Participatiefonds heeft een contract met USZO gesloten m.b.t. de reïntegratie van wachtgelders. Aanvullende arbeidsbemiddeling wordt door USZO ingekocht bij de Arbeidsvoorzieningsorganisatie. Deze structuur komt overeen met de structuur die voor de marktsector is totstandgekomen op basis van de Arbeidsvoorzieningswet 1996. Ook de HBO-raad heeft namens de hbo-instellingen een reïntegratiecontract gesloten met USZO. De Arbeidsvoorzieningsorganisatie moet op basis van het totale budget voor de onderwijssector (voor basisdienstverlening, aangevuld met aanvullende dienstverlening) beoordelen of een specifieke regionale dienstverlening voor de onderwijssector in stand kan worden gehouden. De implementatie van de nieuwe structuur, waarin aanvullende arbeidsbemiddeling via de uitvoeringsinstellingen wordt ingekocht, kan tot enige aanloopproblemen hebben geleid, zoals onduidelijkheid over de positie van de medewerkers van de Punten Personeelsvoorziening Onderwijs. De Minister van Onderwijs, Cultuur en Wetenschappen vertrouwt erop dat de Arbeidsvoorzieningsorganisatie ook in de nieuwe structuur een belangrijke bijdrage aan het reïntegratiebeleid voor de onderwijssector kan leveren. </antwoord>
      <antwoord nummer="6">In 1996 heeft USZO, dus ook USZO-Groningen, zijn aandacht en capaciteit moeten verdelen over de opdrachten waarop USZO zich in 1996 diende te richten, te weten: – voorbereiding op de uitvoering van de werknemersverzekeringen per 1-1-1998 – uitvoering van de opgedragen regelingen (op tenminste hetzelfde niveau als in 1995) – de realisering van het materiële fusieproces. Tegen de achtergrond van deze opdrachten en mede gezien het feit dan per 1 augustus 1996 een aantal belangrijke wijzigingen in het Besluit Werkloosheid Onderwijs- en Onderzoekpersoneel (BWOO) uitgevoerd moesten gaan worden, kan de totale prestatie van USZO-Groningen niet als slecht gekwalificeerd worden. In 1996 zijn bij USZO-Groningen verschillende verbeteracties in gang gezet, welke op onderdelen reeds in 1996 hebben geleid tot verbeteringen. Overigens is onomstreden dat nog op verschillende punten sprake is van een kwalitatief onvoldoende uitvoering van de huidige OCenW-regelgeving. Om die reden hebben de Minister van Onderwijs, Cultuur en Wetenschappen en de hoofddirecteur USZO kort geleden en taskforce ingericht die aanvullende verbeteringsacties moet voorstellen en, na besluitvorming hierover, uitvoeren. Deze taskforce wordt ondersteund door het bureau CBE Consultants. Voorts heeft het Kabinet besloten dat het begin van de uitvoering van de Werkloosheidswet (WW) voor overheidspersoneel op zijn vroegst zal kunnen plaatsvinden per 1 januari 1999, waarmee de aanvankelijk voorgenomen invoeringsdatum met tenminste een jaar is uitgesteld. De Minister van Binnenlandse Zaken zal hierover binnenkort een brief aan de Tweede Kamer doen toekomen. Het wetsvoorstel Overheidspersoneel onder de Werknemersverzekeringen (OOW) zal de Tweede Kamer voorts op korte termijn tegemoet kunnen zien. Met de reeds in 1996 ingezette verbeteringen, de genoemde taskforce en het uitstel van de invoering van de WW zijn er zodanige voorwaarden gecreëerd dat een verbetering van de uitvoering mogelijk kan worden geacht. </antwoord>
      <antwoord nummer="7">Zie het antwoord op vraag 6. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
         <noot nummer="2" documenttype="Kamerstuk" kamerstuk-id="24 222" documentnummer="5">Kamerstuk 24 222, nr. 5</noot>
      </noten>
   </antwoorden>
</kvr>
