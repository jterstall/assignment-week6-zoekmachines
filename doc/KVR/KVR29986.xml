<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tang en Crone (beiden PvdA) aan de minister van Financiën over de verdeling van het toezicht na de splitsing van ABN AMRO tussen België en Nederland. (Ingezonden 15 oktober 2007); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29986
</item>
         <item attribuut="Inhoud">Vragen naar aanleiding bericht (De Telegraaf, 6 oktober 2007) dat minister Bos (Fin) de ontwikkelingen bij het door Fortis overgenomen ABN Amro in gaten zal houden. Indieners vragen Bos om het stellen van voorwaarden aan de partners in het bankenconsortium voor het behoud van werkgelegenheid in Nederland. Ze willen tegengaan dat taken en functies langzaam naar België verdwijnen en Nederlandse besturders door Belgen worden vervangen, zoals eerder bij het Fortis-onderdeel MeesPierson. Ze pleiten ervoor om De Nederlandsche Bank (DNB) het groepstoezicht te laten nemen omdat het zwaartepunt van de activiteiten van de nieuwe combinatie in Nederland ligt.</item>
         <item attribuut="Rubriek">Arbeid (Arbeidsmarkt) Bedrijfsleven en industrie (Bank- en verzekeringswezen) Bedrijfsleven en industrie (Concentraties)</item>
         <item attribuut="Trefwoorden">Bankwezen Concentraties Werkgelegenheid</item>
         <item attribuut="Vindplaats">Kamervragen met antwoord 2007-2008, nr. 517, Tweede Kamer</item>
         <item attribuut="Vraagnr_bij_indiening">2070802430</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Tang Crone</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-10-15</item>
         <item attribuut="Document-id">KVR29986</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1105" allpagenumbers="1105 1106 1107" vetnummer="2070802430" code="0708tkkvr517" lopendefooter="Tweede Kamer, vergaderjaar 2007–2008, Aanhangsel" filenaam="KVR29986" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="517" onderwerp="" indiendatum="2007-10-15">
         <vrager partij="PvdA" oorsprong="parlement">Tang Crone</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-11-6">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kent u het artikel «Bos houdt bank in de smiezen»? <voetnoot nummer="1"/>
      </vraag>
      <vraag nummer="2">Deelt u de mening dat het belangrijk is om Amsterdam als hoogwaardig financieel centrum te behouden? Bent u in dit verband bereid om ten aanzien van de opsplitsing van ABN AMRO voorwaarden aan de consortiumpartners te stellen te stellen voor het behoud van de werkgelegenheid in Nederland? </vraag>
      <vraag nummer="3">Bent u betrokken bij de wijze waarop Fortis de Nederlandse activiteiten van ABN AMRO zal inbedden in de nieuw te ontstane combinatie van ABN AMRO en Fortis? </vraag>
      <vraag nummer="4">Wat gaat u doen om te voorkomen dat met ABN AMRO hetzelfde zal gebeuren als met eerdere Nederlandse onderdelen van Fortis zoals MeesPierson is gebeurd, namelijk het langzaam verdwijnen naar België van taken en functies en het vervangen van Nederlandse door Belgische bestuurders? </vraag>
      <vraag nummer="5">Welke toezeggingen op het gebied van hoofdkantoor, gedwongen ontslagen en werkgelegenheid zijn er door het consortium gedaan om de in vraag 4 bedoelde herhaling te voorkomen? Op welke wijze heeft u deze toezeggingen meegewogen in uw oordeel bij het afgeven van de verklaring van geen bezwaar? </vraag>
      <vraag nummer="6">Hoe gaat u waarborgen dat de gedane toezeggingen worden gerealiseerd? </vraag>
      <vraag nummer="7">Heeft u waarborgen getroffen om Amsterdam als vestigingsplaats voor het Nederlandse hoofdkantoor van de nieuwe combinatie ook als zodanig te laten functioneren, dat wil zeggen niet alleen op papier, maar door bijvoorbeeld ook feitelijk onderdelen van het Fortis concern hier te vestigen en de ABN AMRO onderdelen te behouden? </vraag>
      <vraag nummer="8">Deelt u de mening dat, gegeven het feit dat bij de nieuwe combinatie het zwaartepunt van de activiteiten (zowel winst als omzet, zowel bank- als verzekeringstak) in Nederland ligt, De Nederlandsche Bank (DNB) het groepstoezicht voor zijn rekening moet nemen en daarmee de leidend toezichthouder wordt van de nieuwe combinatie, zowel op de bank- als verzekeringsactiviteiten? Zo neen, waarom niet? </vraag>
      <vraag nummer="9">Deelt u de mening dat het in het belang is van consumenten en bedrijven in Nederland die relaties hebben met ABN AMRO en Fortis dat DNB leidend toezichthouder wordt? </vraag>
      <vraag nummer="10">Welke afspraken heeft u gemaakt met DNB en met de Belgische autoriteiten over de vraag wie de leidende toezichthouder zal zijn voor de periode direct na de overname, de periode van de opsplitsing en de uiteindelijke situatie waarin ABN AMRO en Fortis als één bankverzekeraar verder gaan? </vraag>
      <vraag nummer="11">Kunt u garanderen dat u of DNB geen onomkeerbare besluiten neemt met betrekking tot alles wat met het toezicht op ABN AMRO of onderdelen daarvan betrekking heeft zonder voorafgaand overleg met de Kamer? </vraag>
      <vraag nummer="12">Wilt u deze vragen uiterlijk dinsdag 16 oktober beantwoorden? </vraag>
      <noten afkomstig="vraag">
         <noot nummer="1" datum="2007-10-6" bron="De Telegraaf">De Telegraaf, 6 oktober 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1">Ja, die mening deel ik. Sterker nog, ik zet mij daar voor in. Naast het feit dat ik dit vaak heb benadrukt tegen de consortiumpartijen tijdens onze frequente contacten, heb ik teneinde het vestigingsklimaat te stimuleren kortgeleden met de financiële sector het «Action plan» opgesteld dat de belangrijkste stappen voor het vestigingsklimaat in de komende twee jaar bevat, en het initiatief van Holland Financial Centre actief ondersteund samen met mijn collega-ministers van Justitie, Sociale Zaken en Werkgelegenheid en Economische Zaken <voetnoot nummer="1"/>. Dit is de manier om Amsterdam als hoogwaardig financieel centrum te ondersteunen. Daarvan wil ik wel onderscheiden de speelruimte die ik als Minister van Financiën heb bij het stellen van juridische voorwaarden bij een verklaring van geen bezwaar. Zoals ik de Kamer in de brief van 22 mei jl. over de algemene en bijzondere aspecten van de vereiste verklaring van geen bezwaar voor de overname van ABN AMRO heb uitgelegd, is de juridische speelruimte van DNB en van mij beperkt. Wettelijk hebben DNB en ik de mogelijkheid om met het oog op de soliditeit, bestuurlijke transparantie van een onderneming en de omvang en systeemrelevantie voorwaarden te stellen. Dit zijn immers de aspecten die moeten worden beoordeeld bij een overname. Juridische voorwaarden ten aanzien van de werkgelegenheid kunnen DNB en ik niet stellen, eenvoudigweg omdat daarvoor geen juridische grondslag is. Dit is niet zonder reden. Graag wijs ik u nog op mijn beantwoording van vraag 2 van het lid Van Dijck, 12 oktober 2007, waarin ik aanstip dat de overheid een belangrijke maar tegelijk beperkte rol heeft bij het controleren en reguleren van overnames van bedrijven in de markt. We hebben immers een vrije markteconomie. Vanuit het perspectief van consumentenbescherming houdt de overheid in de gaten of er geen zich geen concurrentieverstorende concentraties en kartelvormingen voordoen. Tevens houdt de overheid de soliditeit van financiële ondernemingen in de gaten. Dit is ingegeven doordat de consument en de economie als geheel grote belangen hebben bij een gezonde financiële sector. Het zou te ver gaan om in de financiële sector, of ook daarbuiten, de overheid de bevoegdheid te geven om van ondernemingen te eisen zich in Nederland te vestigen of een bepaald aantal werknemers in Nederland in dienst te hebben. </antwoord>
      <antwoord nummer="3">De minister van Financiën heeft op grond van de toezichtwetgeving een andere rol dan de toezichthouder(s), die onafhankelijk van de politiek op de financiële markten in de gaten houden of instellingen er zorg voor dragen dat ze betrouwbaar en financieel solide zijn. De minister van Financiën heeft samen met DNB een rol als er een aanvraag wordt ingediend voor een verklaring van geen bezwaar voor de verwerving van een gekwalificeerde deelneming in één van de vijf grootste banken van Nederland. Dit hangt samen met de systeemrelevantie van een dergelijke bank. Echter, het gewone toezicht ligt daarna weer bij DNB. DNB zal nauw betrokken zijn als toezichthouder op het splitsingsproces en de integratie van onderdelen bij Fortis. Ook de Belgische toezichthouder CBFA zal daarbij een rol spelen. </antwoord>
      <antwoord nummer="4 t/m 7" voetnoot="2">Fortis heeft geregeld benadrukt dat zij niet van plan is het Nederlands-Belgische karakter van het bedrijf te veranderen. Ook heeft de CEO van Fortis, de heer Votron, recentelijk nog tegen mij bevestigd dat Fortis geen voorkeur heeft voor Belgisch danwel Nederlands toezicht. Daarbij heeft hij benadrukt dat Fortis niet van plan is haar juridische structuur – waarbij het Nederlandse bancaire bedrijf onder een Nederlandse vennootschap hangt – te veranderen. Daarnaast heeft de heer Votron mij verzekerd dat Fortis niet de intentie heeft staven of activiteiten van ABN AMRO naar Brussel of Londen te verplaatsen. De leiding van Fortis heeft mij desgevraagd bevestigd dat het voorgaande op een correcte wijze de voornemens en zienswijzen van Fortis weerspiegelt. Dat Fortis het Nederlandse karakter van de nieuwe combinatie niet wil wegpoetsen maar er juist recht aan wil doen, komt ook naar voren in het interview met de heer Lippens, de («non-executive») voorzitter van de Raad van Bestuur van Fortis in het Financiële Dagblad van zaterdag 27 oktober jl. Overigens zou ik daarbij willen opmerken dat vooral de kwaliteit van bestuurders van belang is voor een onderneming, en dat het Nederlandse karakter van een onderneming niet afhankelijk is van de nationaliteit van haar bestuurders. Ook hebben Santander, Royal Bank of Scotland en Fortis aan de Ondernemingsraad van ABN AMRO laten weten dat er geen gedwongen ontslagen zullen vallen. Verder zet ik mij in voor de versterking van het vestigingsklimaat om de aantrekkingskracht van Nederland als vestigingsplaats voor financiële instellingen nog meer te versterken. Dit is de manier om Amsterdam als hoogwaardig financieel centrum te ondersteunen. Royal Bank of Scotland ziet in het vestigingsklimaat in Nederland aanleiding om zijn Global Banking Operations Centre in Amsterdam te vestigen <voetnoot nummer="2"/>. DNB blijft betrokken bij de naleving van de verklaring van geen bezwaar en alle daarin gestelde voorwaarden. Daarnaast is DNB toezichthouder op het splitsings- en integratieproces. DNB moet nog toestemming geven om de splitsing van ABN AMRO en integratie binnen Fortis Nederland af te kunnen ronden. En DNB houdt ook nog gewoon lopend toezicht. Over de manier waarop de toezeggingen zijn meegewogen de verlening van de verklaringen van geen bezwaar kan ik slechts constateren dat – zoals ik ook in mijn antwoord op vraag 2 opmerkte – mijn speelruimte juridisch gezien beperkt is. Overigens strookt dit met de ruimte die de overheid heeft om dergelijke waarborgen af te dwingen bij overnames in andere sectoren. </antwoord>
      <antwoord nummer="8">Zoals ik ook in mijn antwoord op vraag 4 van het lid Irrgang (Aanhangsel Handelingen nr. 518, vergaderjaar 2007–2008) uitleg, beoordelen de bij een onderneming betrokken toezichthouders de aanknopingspunten van de richtlijnen om te bezien wie welke rol speelt bij het aanvullend toezicht op Fortis Groep. Op dit moment werken de CBFA en DNB nauw samen bij de uitvoering van het aanvullend groepstoezicht, met de CBFA als coördinerend toezichthouder. DNB en de CBFA bekijken naar aanleiding van de veranderende situatie wat de gevolgen zullen zijn voor het toezicht en of het MoU en de daarin neergelegde afspraken over bijvoorbeeld de verhouding tussen DNB en de CBFA inzake het gezamenlijk nemen van beslissingen, aanpassing behoeft. Uitgangspunt van DNB bij een aanpassing van het MoU is dat DNB altijd instemming zal moeten verlenen voor maatregelen die van vitaal belang zijn voor de Nederlandse sector. Het spreekt overigens voor zich dat, gezien het belang van de Fortis – ABN AMRO combinatie voor Nederland, DNB altijd een substantiële rol zal blijven vervullen in het toezicht op (de activiteiten van) de onderneming. Uiteraard zal de omvang van de activiteiten van de Fortis – ABN AMRO combinatie in Nederland en in België een rol spelen in de discussie tussen DNB en de CBFA over de (inrichting van de) taakverdeling. </antwoord>
      <antwoord nummer="9">Het toezicht op de soliditeit van een financiële instelling, dat de kern is van het geconsolideerd toezicht, is door middel van Europese richtlijnen vormgegeven en geldt zowel voor de CBFA als DNB. Het is dus niet relevant voor een financieel conglomeraat als Fortis wie controleert of het aan de eisen voldoet. Het is verder aan de toezichthouders om op basis van de richtlijnen te bepalen wie waarop toezicht houdt. Het is uiteraard wel van belang dat er goede, heldere afspraken worden gemaakt door de betrokken toezichthouders en dat de structuur van de onderneming voldoende helder is om goed toezicht te kunnen uitoefenen. Hierover zijn ook eisen opgenomen in de aan de consortiumleden verleende verklaringen van geen bezwaar. Voor de consument en de bedrijven is het wel van belang dat Fortis de Wet op het financieel toezicht en de overige wetgeving in Nederland verder goed naleeft. Dit toezicht wordt gewoon nog door DNB en de AFM uitgeoefend. Dat staat verder niet ter discussie. </antwoord>
      <antwoord nummer="10">Zoals ik in hiervoor heb opgemerkt, blijft DNB toezichthouder op het splitsings- en integratieproces. Zoals ik in mijn antwoord op vraag 8 opmerkte zijn DNB en de CBFA daarnaast aan het praten over de manier waarop het toezicht verder vorm moet krijgen nadat de splitsing en integratie is afgerond. Ik kan geen beslissingen nemen over de toepassing van de richtlijnen op dit gebied, of over het MoU dat tussen DNB en de CBFA is gesloten. </antwoord>
      <antwoord nummer="11">Een dergelijke garantie kan ik u niet geven. DNB treedt op grond van onze toezichtwetgeving op als zelfstandig toezichthouder («op afstand»), dat wil zeggen dat DNB onafhankelijk van de politiek toezicht houdt. DNB past daarbij de geldende wetgeving toe. Aan ons, als minister en als Tweede Kamer, komt geen rol toe bij het toepassen van deze wetten in individuele gevallen. De vraag wie bevoegd is toezicht te houden zal dan ook aan de hand van de richtlijnen worden beantwoord door de betrokken toezichthouders. Ik zal contact onderhouden met de president van DNB over het overleg met de CBFA en de uitkomsten daarvan. Zoals ik eerder aan de Tweede Kamer heb laten weten, zal ik de Tweede Kamer op de hoogte houden van belangrijke ontwikkelingen ten aanzien van de ontvlechting van ABN AMRO. </antwoord>
      <antwoord nummer="12">Dit bleek niet mogelijk gelet op het moment waarop deze vragen aan mij gesteld zijn. Na informeel overleg met het lid Tang is besloten om de vragen vóór 8 november 2007 te beantwoorden. </antwoord>
      <noten afkomstig="antwoord">
         <noot nummer="1">Kamerstukken II 2006/07, 31 064, nr. 5</noot>
         <noot nummer="2">Zie de website van het trio van Royal Bank of Scotland, Fortis en Santander: http://www.consortiumbid.com/en/ announcements/ latest-news/070925-press-release.html</noot>
      </noten>
   </antwoorden>
</kvr>
