<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Klein Molekamp (beiden VVD) aan de staatssecretarissen van Buitenlandse Zaken en van Verkeer en Waterstaat over de grondwaterstand in Midden-Limburg. (Ingezonden 6 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8210
</item>
         <item attribuut="Inhoud">Betreft de gevolgen van het wegpompen van grondwater voor het bruinkoolwinningsproject "Garzweiler II".</item>
         <item attribuut="Rubriek">Energie, water en grondstoffen (Delfstoffenwinning) Energie, water en grondstoffen (Watervoorziening) Milieu (Milieueffectrapportage) Natuur (Natuurmonumenten)</item>
         <item attribuut="Trefwoorden">Delfstoffenwinning Grondwater Milieueffectrapportage Steenkool</item>
         <item attribuut="Vindplaats">Kamervragen met antwoord 1998-1999, nr. 352, Tweede Kamer</item>
         <item attribuut="Vraagnr_bij_indiening">2989902890</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1998-11-19</item>
         <item attribuut="Datum_indiening">1998-11-06</item>
         <item attribuut="Document-id">KVR8210</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="715" allpagenumbers="715 716" vetnummer="2989902890" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8210" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="352" onderwerp="" indiendatum="1998-11-6">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Klein Molekamp</vrager>
         <vraagt-aan>de staatssecretarissen van Buitenlandse Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-11-19">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Garzweiler II toch groter»? <voetnoot nummer="1"/>
      </vraag>
      <vraag nummer="2">Heeft de regering van Noordrijn Westfalen besloten een vergunning voor het wegpompen van grondwater af te geven voor het bruinkoolwinningsproject «Garzweiler II»? Zo ja, hoe luidt dat standpunt concreet? </vraag>
      <vraag nummer="3">Wanneer wordt de vergunning afgegeven? Welke rechtsmaatregelen staan hiertegen open? </vraag>
      <vraag nummer="4">Welke gevolgen heeft dit voor de grondwaterstand in Midden-Limburg, het natuurgebied de Meinweg, de verzakking van gebouwen en de prijs en kwaliteit van het drinkwater? </vraag>
      <vraag nummer="5">Kunt u aangeven tot waar het gebied loopt dat op enigerlei wijze door genoemd besluit beïnvloed kan worden? </vraag>
      <vraag nummer="6">Kunt u gelet op de mogelijke gevolgen voor Limburg aangeven op welke wijze u hierover overleg heeft met de betrokken Duitse overheden? </vraag>
      <noten afkomstig="vraag">
         <noot nummer="1" datum="1998-10-31" bron="Dagblad De Limburger">Dagblad De Limburger, 31 oktober 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. De vergunninghouder, Rheinbraun, krijgt thans toestemming tot het jaar 2023 water uit het te ontginnen gebied af te pompen. Daarna dienen nieuwe tests (Überprüfungen) vast te stellen of ook voor de verdere looptijd van de ontginningsvergunning (tot 2045) grondwater zal mogen worden weggepompt. </antwoord>
      <antwoord nummer="3">Na een periode van 15 jaar is de vergunning op 30 oktober 1998 door het Landesoberbergamt Noordrijn Westfalen afgegeven. Tegen deze vergunning kan eventueel nog via de rechter beroep worden aangetekend door degene die «persönliche Betroffenheid» kan aantonen en zich beroept op nieuwe feiten. Dit wordt echter niet verwacht aangezien alle mogelijke klachten reeds in de voorgaande vergunningsprocedure zijn behandeld. </antwoord>
      <antwoord nummer="4">In Noordrijn Westfalen heeft in het kader van de bruinkoolwinning, met name de uitbreiding van «Garzweiler I» naar «Garzweiler II», onderzoek plaatsgevonden naar de gevolgen voor het grondwater. Dit onderzoek, het Venlo-Slenk modelonderzoek, is uitgevoerd door de Technische Hogeschool Aken. In de begeleidingsgroep van dit onderzoek heeft, naast de diverse Duitse overheden, namens Nederland de provincie Limburg geparticipeerd. Uit dit onderzoek is gebleken dat het effect op de grondwaterstand in Midden-Limburg, zonder compenserende maatregelen, vrijwel nihil is en dat slechts een klein gedeelte van het Meinweggebied binnen de invloed valt van grondwateronttrekkingen ten behoeve van de buinkoolwinning in «Garzweiler II». Met toepassing van compenserende maatregelen in Noordrijn Westfalen zal er geen negatieve invloed meer zijn in Limburg met name in het Meinweggebied. Gezien de geringe invloed op Nederlands grondgebied en gelet op de uitvoering van compenserende maatregelen in Duitsland is het niet te verwachten dat er verzakking van gebouwen plaatsvindt. De onttrekking zal naar verwachting geen invloed hebben op de prijs en kwaliteit van het Limburgse drinkwater. Mocht desondanks toch schade in Nederland optreden dan zijn hiervoor door de Provincie Limburg afspraken gemaakt met de Minister voor Milieu van de deelstaat Noordrijn Westfalen, in die zin dat schade in Nederland op dezelfde wijze vergoed zal worden als in Duitsland. </antwoord>
      <antwoord nummer="5">Zie het antwoord op vraag 4. </antwoord>
      <antwoord nummer="6">Er vindt reeds geruime tijd overleg plaats tussen de Duitse autoriteiten en de Provincie Limburg en de Nederlandse regering. Daarnaast vindt er regelmatig uitwisseling van informatie plaats in de Permanente Nederlands-Duitse Grenswateren Commissie. In een vroeg stadium van de besluitvorming is door de toenmalige Minister van VROM bij de Duitse autoriteiten gepleit voor het toepassen van de internationale regelgeving inzake milieu-effectrapportage in grensoverschrijdend verband, te weten de EU-richtlijn inzake milieu-effectrapportage (85/337/EEG) en het Verdrag van Espoo inzake milieu-effectrapportage in grensoverschrijdend verband. Hieraan is door de Duitse autoriteiten gehoor gegeven. De Provincie Limburg is als aanspreekpunt en coördinatiepunt voor de bruinkoolwinning geïnformeerd en betrokken. De documenten hebben ook in Nederland ter inzage gelegen en ook Nederlandse belanghebbenden zijn gehoord tijdens de hoorzittingen. Voorts is in maart 1995 middels een diplomatieke nota van de Nederlandse regering bij de Duitse autoriteiten aangedrongen op overleg in de zin van artikel 5 van het Verdrag van Espoo. Daarbij is door de regering verzocht om bij de definitieve besluitvorming op adequate wijze rekening te houden met de eerder door Gedeputeerde Staten van Limburg namens alle betrokken partijen in Nederland geuite bezwaren. In zijn antwoord hierop ging de Minister voor Milieu van de deelstaat Noordrijn Westfalen in op het overleg met en de betrokkenheid van de Provincie Limburg in de hele besluitvormingsprocedure en bij diverse onderzoeken. De Minister wees daarbij op het feit dat door de voorgenomen compenserende maatregelen (infiltratie) geen belangrijke nadelige grensoverschrijdende gevolgen voor Nederland zijn te verwachten. De Nederlandse regering heeft er vervolgens bij de deelstaatregering van Noordrijn Westfalen op aangedrongen de Provincie Limburg te garanderen dat in de monitoring-procedure een aantal evaluatietijdstippen zal worden vastgesteld en dat, mocht uit evaluatie blijken dat de compenserende maatregelen niet voldoende werken en er schade is of zal ontstaan in de Provincie Limburg, maatregelen zullen worden getroffen. De Provincie Limburg is ambtelijk lid van de «Monitoringsgruppe» in Noordrijn Westfalen. Deze «Monitoringsgruppe» is bezig met het ontwikkelen van een monitoringsprogramma om de eventuele gevolgen van de bruinkoolwinning te kunnen waarnemen. </antwoord>
      <noten afkomstig="antwoord"/>
   </antwoorden>
</kvr>
