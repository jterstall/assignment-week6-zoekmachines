<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over een mogelijke dubbele WAO-keuring voor jonge vrouwen. (Ingezonden 25 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18716
</item>
         <item attribuut="Inhoud">Het UWV gaat jonge vrouwen die een WAO-uitkering aanvragen, twee keer keuren om zo beter inzicht te kunnen krijgen in de risico's van jonge vrouwen met psychische klachten.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Welzijn (Vrouwen)</item>
         <item attribuut="Trefwoorden">Vrouwen WAO</item>
         <item attribuut="Vindplaats">Kamervragen met antwoord 2003-2004, nr. 167, Tweede Kamer</item>
         <item attribuut="Vraagnr_bij_indiening">2030400440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2003-10-21</item>
         <item attribuut="Datum_indiening">2003-09-25</item>
         <item attribuut="Document-id">KVR18716</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="361" allpagenumbers="361 362" vetnummer="2030400440" code="0304tkkvr167" lopendefooter="Tweede Kamer, vergaderjaar 2003–2004, Aanhangsel" filenaam="KVR18716" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="167" onderwerp="" indiendatum="2003-09-25">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-10-21">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het bericht dat het UWV in de regio Alkmaar vrouwen onder de 36 jaar die een WAO-uitkering aanvragen bij wijze van proef twee keer gaat keuren? <voetnoot nummer="1"/>
      </vraag>
      <vraag nummer="2">Kunt u aangeven om hoeveel vrouwen het bij deze proef zal gaan? </vraag>
      <vraag nummer="3">Klopt het dat er tot een dubbele keuring wordt overgegaan, omdat het UWV slecht inzicht heeft in de risico’s die jonge vrouwen met psychische klachten, lopen? </vraag>
      <vraag nummer="4">Worden ook jonge mannen met psychische klachten dubbel gekeurd? </vraag>
      <vraag nummer="5">Acht u een extra herkeuring het meest geschikte instrument om meer inzicht te krijgen in de risico’s die jonge vrouwen lopen? </vraag>
      <vraag nummer="6">Verwacht u dat met een dubbele keuring onder jonge mensen de instroom in de WAO verder zal teruglopen en, zo ja, met hoeveel? </vraag>
      <vraag nummer="7">Indien de proef een succes blijkt, wordt deze dan landelijk ingevoerd en wordt dan iedereen twee keer gekeurd of geldt dat alleen voor jonge mensen? </vraag>
      <vraag nummer="8">Bent u bereid de resultaten van de proef ook aan de Tweede Kamer te sturen? </vraag>
      <vraag nummer="9">Wanneer komt uw plan van aanpak over jonge vrouwen in de WAO, waarvan u eerder heeft toegezegd dat de Kamer dit met Prinsjesdag zou ontvangen? </vraag>
      <noten afkomstig="vraag">
         <noot nummer="1" datum="2003-09-23" bron="NOS-Teletekst">NOS-Teletekst, 23 september 2003</noot>
      </noten>
   </vragen>
   <antwoorden aantal="9">
      <antwoord nummer="1">Ja, het gaat hierbij overigens om vrouwen onder de 35 jaar. </antwoord>
      <antwoord nummer="2">Volgens informatie van UWV gaat het naar verwachting om ongeveer 200 aanvragen. Dit aantal aanvragen ziet op de proefperiode van oktober 2003 tot en met januari 2004. </antwoord>
      <antwoord nummer="3">Een gegeven is dat het WAO-risico voor vrouwen hoger is dan het WAO-risico voor mannen. Volgens onderzoeken is er niet één enkele oorzaak aan te wijzen voor dit hogere WAO-risico. Het is daarom zaak om mede de effecten van het keuringsproces nader in beeld te brengen. De door UWV uitgevoerde proef met de dubbele keuring kan hieraan een bijdrage leveren. </antwoord>
      <antwoord nummer="4">Afhankelijk van de uitkomsten van de proef zal overwogen worden om de dubbele keuring uit te breiden naar jonge mannen met psychische klachten. </antwoord>
      <antwoord nummer="5">Deze proef kan een bijdrage leveren aan het krijgen van zicht op het effect van het keuringsproces op het hogere WAO-risico voor vrouwen. Daarnaast onderneemt UWV andere activiteiten die meer inzicht kunnen bieden in de risico’s die jonge vrouwen lopen: – Bij de beoordeling van reïntegratieverslagen wordt extra aandacht besteed aan de risicogroep jonge vrouwen met psychische klachten. Dit gebeurt tegen de achtergrond van het gegeven dat de behandelende sector en de arbodiensten bij de sociaal medische begeleiding van vrouwen in het eerste ziektejaar te weinig gericht zijn op werkhervatting; – Alle einde wachttijdbeoordelingen van vrouwelijke verzekerden onder de 35 jaar met psychische klachten behoeven goedkeuring van de stafverzekeringsgeneeskundige respectievelijk stafarbeidsdeskundige; – In het kader van de wettelijke herbeoordelingen wordt de groep jonge vrouwen onder de 35 jaar met psychische klachten altijd opgeroepen voor een spreekuurcontact. </antwoord>
      <antwoord nummer="6">Of dit het geval zal zijn moeten de uitkomsten van de proef uitwijzen. </antwoord>
      <antwoord nummer="7">Een succesvolle proef impliceert niet automatisch dat de dubbele keuring bij iedereen of jonge mensen wordt ingevoerd. Het kan bijvoorbeeld zijn dat de proef aantoont dat een dubbele keuring in bepaalde gevallen wel en in andere gevallen niet zinvol is of dat andere factoren een rol spelen. Nader onderzoek zal in dat geval moeten uitwijzen welke factoren bepalend zijn en op grond daarvan zal het verdere beleid worden vastgesteld. </antwoord>
      <antwoord nummer="8">Ik heb UWV gevraagd mij over de voortgang en resultaten van de proef te informeren via de reguliere kwartaalverslagen. Deze verslagen zend ik periodiek voorzien van mijn oordeel aan de Kamer. Zodoende zullen via die lijn de resultaten van de proef te zijner tijd aan de Kamer kenbaar gemaakt worden. </antwoord>
      <antwoord nummer="9">Dit plan van aanpak heb ik op 2 oktober aangeboden aan de Tweede Kamer. Overigens maken de UWV-maatregelen onderdeel uit van dit plan van aanpak. </antwoord>
      <noten afkomstig="antwoord"/>
   </antwoorden>
</kvr>
