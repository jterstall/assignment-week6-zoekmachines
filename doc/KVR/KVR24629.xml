<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Van Heteren (beiden PvdA) aan de minister van Volksgezondheid, Welzijn en Sport over het ontzetten van ouders uit de ouderlijke macht. (Ingezonden 8 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24629
</item>
         <item attribuut="Inhoud">Vragen over bericht in Telegraaf (7 december 2005), dat de rechtbank Haarlem in kort geding de ouders van een gehandicapt kind uit de ouderlijke macht heeft gezet, omdat zij weigerden mee te werken aan de levensbeëindiging van hun kind. Is in deze situatie gehandeld in overeenstemming met de Groningse richtlijn voor levensbeëindiging? Indieners willen verder weten wat de juridische positie van ouders is wanneer artsen zonder toestemming van de ouders een medische behandeling willen staken? willen ontlopen? [Aanvulling op vragen van lid Van der Vlies (SGP), ingezonden 8 december 2005].</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Euthanasie) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Euthanasie Jeugdigen Personen- en familierecht Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 640, Tweede Kamer</item>
         <item attribuut="Vraagnr_bij_indiening">2050604650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2005-12-27</item>
         <item attribuut="Datum_indiening">2005-12-08</item>
         <item attribuut="Document-id">KVR24629</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1361" allpagenumbers="1361 1362" vetnummer="2050604650" code="0506tkkvr640" lopendefooter="Tweede Kamer, vergaderjaar 2005–2006, Aanhangsel" filenaam="KVR24629" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="640" onderwerp="" indiendatum="8december 2005">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-12-27">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is in deze situatie gehandeld in overeenstemming met het Groningse protocol en uw beleid voor levensbeëindiging van pasgeborenen? <voetnoot nummer="1"/>
      </vraag>
      <vraag nummer="2">Hoe is de juridische positie van ouders wanneer artsen zonder toestemming van de ouders een medische behandeling willen staken, sedatie willen toepassen of over willen gaan tot levensbeëindiging? </vraag>
      <vraag nummer="3">Hoe vaak per jaar worden ouders uit de ouderlijke macht ontheven met het oog op het kunnen verrichten van medisch handelen in de zin van levensreddend handelen bij kinderen? </vraag>
      <vraag nummer="4">Komt het voor dat ouders uit de ouderlijke macht worden ontheven omdat artsen een medische behandeling willen staken, sedatie willen toepassen die kan leiden tot sterven, of over willen gaan tot levensbeëindiging en is het mogelijk dat dit gebeurt zonder (zelfs maar telefonisch) overleg met de ouders of hun juridische vertegenwoordiger? Zo ja, acht u dit wenselijk? </vraag>
      <vraag nummer="5">Kan ontheffing uit de ouderlijke macht ertoe leiden dat daarmee het indienen van schadeclaims door deze ouders bij veronderstelde medische fouten onmogelijk wordt gemaakt? </vraag>
      <noten afkomstig="vraag">
         <noot nummer="1"/>
         <noot nummer="1" datum="2005-12-7" bron="De Telegraaf">De Telegraaf, 7 december 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Vlies (SGP), ingezonden 9 december 2005, (vraagnummer 2050604630). </toelichting>
   <antwoorden aantal="5">
      <antwoord nummer="1">Er is in dit geval geen sprake van levensbeëindiging. Het geven van pijnbestrijding en van andere vormen van palliatieve zorg behoort tot het normaal medisch handelen, waarvoor, indien het minderjarigen beneden de twaalf jaar betreft, wel de toestemming van de ouders nodig is. </antwoord>
      <antwoord nummer="2">In alle gevallen behoeft de arts voor medische verrichtingen (het nalaten daarvan daaronder begrepen) ten aanzien van een minderjarige beneden de twaalf de toestemming van degenen die het gezag over hem of haar uitoefenen, in de regel de ouders. Aldus artikel 465, eerste lid, van Boek 7 van het Burgerlijk Wetboek. Dit is slechts anders indien het geval van artikel 7:466, eerste lid, BW zich voordoet: «de tijd voor het vragen van toestemming (aan de ouders) ontbreekt aangezien onverwijlde uitvoering van de verrichting kennelijk nodig is teneinde ernstig nadeel voor de patiënt te voorkomen». Die situatie was hier niet aan de orde, aan de ouders is toestemming gevraagd. Een hulpverlener kan aan een niet-gegeven toestemming voorbijgaan, indien het wel-volgen van de mening van de ouders hem in strijd zou doen handelen met «de zorg van een goed hulpverlener» (zie ook art. 7: 453 BW). Ook dat is hier niet aan de orde, schorsing van de ouders van de uitoefening van het ouderlijk gezag is aan de kinderrechter gevraagd en verkregen, waarna met toestemming van de tevens benoemde voorlopige voogd door het ziekenhuis is gehandeld. </antwoord>
      <antwoord nummer="3">In deze zaak is sprake van een voorlopige maatregel van schorsing in de uitoefening van het gezag op de voet van artikel 272 van Boek 1 van het Burgerlijk Wetboek. De Raad voor de Kinderbescherming registreert het totale aantal voorlopige maatregelen (voogdijen en ondertoezichtstellingen). Daarbij wordt niet geregistreerd of dit met het oog op het kunnen verrichten van medische handelingen wordt gedaan. Volgens informatie van de Raad komt het heel weinig voor. </antwoord>
      <antwoord nummer="4">Als gezegd, voor aangelegenheden als deze is, zo deze al zijn toegestaan, de toestemming van degenen die het gezag over het kind uitoefenen, vereist. Tot ontheffing of ontzetting van de ouders van het gezag zonder dat met dezen of hun raadslieden daarover tevoren overleg is gepleegd, kan het nooit komen. Aan de orde is hier overigens de voorlopige maatregel van schorsing in de uitoefening van het gezag van artikel 272 van Boek 1 van het Burgerlijk Wetboek. Die maatregel kan, indien nodig (namelijk «indien de behandeling van het verzoek niet kan worden afgewacht zonder onmiddellijk en ernstig gevaar voor de minderjarige», zie artikel 800, derde lid, Wetboek van Burgerlijke Rechtsvordering), zonder voorafgaand verhoor van de ouders worden genomen. Schorsing is mogelijk op grond van feiten die tot ontzetting (en «gedwongen» ontheffing) van de ouders van het gezag kunnen leiden, terwijl de schorsing dan tevens dringend en onverwijld noodzakelijk moet kunnen worden geacht. Verhoor van de ouders dient dan wel binnen twee weken alsnog plaats te vinden. Uiteraard zal tot schorsing van de ouders zonder voorafgaand verhoor slechts in uiterste en acute situaties worden overgegaan. Voorop staat dat ouders bij de medische behandeling van hun kind worden betrokken en dat aan hen daarvoor ook toestemming moet worden gevraagd. </antwoord>
      <antwoord nummer="5">Het indienen van schadeclaims terzake van veronderstelde medische fouten staat los van de vraag of een ouder ten tijde van de desbetreffende medische verrichting het gezag over zijn of haar kind uitoefende. </antwoord>
      <noten afkomstig="antwoord"/>
   </antwoorden>
</kvr>
