<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Buijs (beiden CDA) aan de staatssecretaris van Verkeer en Waterstaat over de treinverbinding tussen Zeeland en Schiphol. (Ingezonden 30 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22764
</item>
         <item attribuut="Inhoud">Vragen naar aanleiding van een bericht in de Provinciale Zeeuwse Courant van 26 maart 2005 dat de rechtstreekse intercity tussen Zeeland en Schiphol mogelijk komt te vervallen. Deze vragen dienen ter aanvulling op eerdere vragen hierover van het lid Gerkens (SP), ingezonden 25 maart 2005.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2004-2005, nr. 1414, Tweede Kamer</item>
         <item attribuut="Vraagnr_bij_indiening">2040511670</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2005-04-12</item>
         <item attribuut="Datum_indiening">2005-03-30</item>
         <item attribuut="Document-id">KVR22764</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3013" allpagenumbers="3013 3014" vetnummer="2040511670" code="0405tkkvr1414" lopendefooter="Tweede Kamer, vergaderjaar 2004–2005, Aanhangsel" filenaam="KVR22764" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1414" onderwerp="" indiendatum="2005-03-30">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Buijs</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="12 april 2005) Algemene toelichting NS, ProRail en de goederenvervoerders zijn op dit moment samen bezig een nieuwe dienstregeling te ontwerpen voor het jaar 2007. Onder meer als gevolg van de ingebruikname van de HSL, de Betuweroute en de 4-sporigheid Amsterdam–Utrecht in dat jaar en de aansluiting daarvan op bestaand spoor, moet de treinenloop volledig opnieuw ontworpen worden. Hierbij vindt een integrale heroverweging plaats om een betrouwbaarder treindienst te maken die beter aansluit op de behoeften van reiziger en verlader, waarbij ook wordt gekeken naar de wensen van de decentrale overheden. Randvoorwaarden daarbij zijn onder andere klantattractiviteit, maakbaarheid en bijstuurbaarheid van de dienstregeling. Aan deze grootschalige en logistiek complexe opdracht wordt inmiddels anderhalf jaar gewerkt door de spoorsector. Op dit moment zijn nog verschillende varianten van het herontwerp op hoofdlijnen in beeld. Ik blijf graag bereid, zoals ik u in mijn brief van 21 december 2004 (DGP/SPO/U.04.04657) heb toegezegd, om u tijdig over de uitgangspunten van de dienstregelingwijziging te informeren. Op dit moment is mijn ministerie gestart met een inventariserend gesprek met de sector over de bouwstenen hiervoor. De spoorsector heeft mij nog geen plannen gepresenteerd noch besluiten genomen ten aanzien van de nieuwe dienstregeling. Het is voor mij dan ook niet mogelijk om in de beantwoording van de kamervragen vooruit te lopen op concrete wijzigingen in de dienstregeling op specifieke trajecten. Ik zal spoedig na afronding van deze gesprekken mijn toezegging gestand doen. Hieronder licht ik toe op welke wijze ik toekomstige dienstregelingwijzigingen zal toetsen binnen de kaders van de concessies en wetgeving. Het vervoerplan en de dienstregeling zullen inhoudelijk moeten voldoen aan de vereisten die daartoe gesteld zijn in de concessie. Artikel 9, onderdeel 1, van de concessie schrijft voor dat NS in het vervoerplan aangeeft in hoeverre en op welke wijze het aangeboden vervoer voldoet aan de vervoersvraag van en naar enerzijds de grote steden en de economische kerngebieden (in het bijzonder gedurende de spits) en anderzijds alle landsdelen. Het gaat hier dus om een motivering ten aanzien van de match tussen vervoersvraag en vervoersaanbod. Gegeven deze match tussen vervoersvraag en vervoersaanbod, moet NS motiveren waarom het vervoersaanbod wijzigt ten opzichte van het daaraan voorafgaande dienstregelingjaar. Voor de dienstregeling 2007 gaat het dus om een toelichting op de wijziging in het vervoersaanbod ten opzichte van de dienstregeling 2006. Deze moet inzichtelijk worden gemaakt in het vervoerplan en is aan mijn instemming onderhevig. Het is daarbij niet de bedoeling de concrete dienstregeling te onderwerpen aan voorafgaande instemming, maar om te bezien of en op welke wijze NS aan de vervoersvraag voldoet. NS moet bovendien voorgenomen wijzigingen in de dienstregeling minimaal eenmaal per jaar voor advies voorleggen aan de consumentenorganisaties en decentrale overheden en gemotiveerd aangeven hoe is omgegaan met deze adviezen. Bij tussentijdse structurele wijzigingen in de dienstregeling dient de NS mij vooraf te informeren en bovendien de consumentenorganisaties om advies te vragen. Het is NS dus niet toegestaan om zomaar, ongemotiveerd wijzigingen aan te brengen in het vervoersaanbod in de dienstregeling. Eventuele wijzigingen in het vervoersaanbod in de dienstregeling zal ik toetsen aan de verplichtingen in de concessie. Binnen de kaders van de vervoerconcessie heeft NS uiteraard de vrijheid om zelf afwegingen en keuzes te maken om zodoende te optimaliseren en te rationaliseren. Zolang de dienstregeling voldoet aan de concessievoorschriften heb ik geen reden en geen grond om in te grijpen. Daarnaast zal NS bij het ontwerp van de dienstregeling uiteraard ook moeten voldoen aan de voorschriften ten aanzien van de minimale bediening van stations (artikel 13 concessie). Voor de «grote» stations gaat het hierbij om minimaal twee keer per uur in iedere richting.">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht omtrent het mogelijk komen te vervallen van de rechtstreekse intercity tussen Zeeland en Schiphol? <voetnoot nummer="1"/>
      </vraag>
      <vraag nummer="2">Welke plannen heeft de NS om deze verbinding daadwerkelijk te schrappen? </vraag>
      <vraag nummer="3">Deelt u de mening dat de komst van de HSL niet ten koste mag gaan van reguliere verbindingen tegen een normaal tarief? </vraag>
      <vraag nummer="4">Hoe beoordeelt u het voornemen van de NS waarbij mensen een duurder alternatief opgedrongen krijgen, in het licht dat het gebruik van openbaar vervoer bevorderd moet worden? </vraag>
      <vraag nummer="5">Deelt u de mening dat in de afspraken met de NS de bereikbaarheid van alle regio’s inzet van het beleid moet zijn en blijven, zoals vastgelegd in de concessie? </vraag>
      <noten afkomstig="vraag">
         <noot nummer="1" datum="2005-03-26" bron="Provinciale Zeeuwse Courant">Provinciale Zeeuwse Courant, 26 maart 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Gerkens (SP), ingezonden 25 maar 2005, (vraagnummer 2040511560). </toelichting>
   <antwoorden aantal="5">
      <antwoord nummer="1">Ja, hiervan heb ik kennis genomen. </antwoord>
      <antwoord nummer="2">Door de komst van de HSL-Zuid infrastructuur ontstaat er extra capaciteit. Het is mogelijk om de vrijkomende capaciteit op het hoofdrailnet in te zetten voor de verbetering van het vervoer, zoals bijvoorbeeld voor frequent stadsgewestelijk vervoer. Ik kan me goed voorstellen dat optimaal gebruik van rijksinfrastructuur ertoe leidt dat de lange-afstandstreinen over de HSL rijden. Deze overwegingen waren juist onderdeel van de positieve afweging bij de keuze van kabinet en Kamer om de HSL aan te leggen. Overigens heeft NS op dit moment aan mij nog geen plannen gepresenteerd ten aanzien van de nieuwe dienstregeling en is het dus nog te vroeg om hier concrete uitspraken over te doen. </antwoord>
      <antwoord nummer="3">Ook na de komst van de HSL moet NS aan de voorschriften in de vervoerconcessie voldoen. De vervoerconcessie garandeert verbindingen over het hoofdrailnet tegen een normaal tarief. Artikel 15 van de concessie bevat vereisten ten aanzien van de jaarlijkse tariefswijzigingen. Het doel van de voorschriften in deze concessie is de reizigers die zijn aangewezen op de trein te beschermen tegen te grote tariefstijgingen door NS op het hoofdrailnet, gegeven het vervoersaanbod. De toegestane tariefstijging wordt beperkt voor de kaartsoorten waarvan wordt aangenomen dat vooral de reizigers zonder vervoersalternatief ze gebruiken. Het gaat hierbij onder meer om de tweede klas kaartjes (voor de niet-beschermde kaartsoorten is NS vrij om de tarieven te bepalen). Zie verder het antwoord op vraag 2. </antwoord>
      <antwoord nummer="4">Van opdringen is geen sprake. Er blijft een verbinding tegen normaal tarief over bestaand spoor en een duurdere, snellere verbinding over de HSL. Voor de verplichtingen rondom de dienstregelingswijzigingen verwijs ik u naar de algemene toelichting. </antwoord>
      <antwoord nummer="5">Ja, die mening deel ik. De bereikbaarheid van alle regio’s is en blijft inzet van het beleid. Daarom zijn in de concessie voorschriften opgenomen over de bereikbaarheid van de grote steden, de economische kerngebieden en de landsdelen. Aan die voorschriften moet NS blijven voldoen. Zie verder de algemene toelichting. </antwoord>
      <noten afkomstig="antwoord"/>
   </antwoorden>
</kvr>
