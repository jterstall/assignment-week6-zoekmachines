<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over de mogelijke aanvraag voor verblijfsvergunning op grond van medische behandeling door Koerdische familie uit Turkije. (Ingezonden 19 december 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19346
</item>
         <item attribuut="Inhoud">Wil de minister een familie op humanitaire gronden een verblijfsvergunning verlenen, gezien de zeer slechte psychische conditie van beide ouders.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2003-2004, nr. 709, Tweede Kamer</item>
         <item attribuut="Vraagnr_bij_indiening">2030405120</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2004-01-27</item>
         <item attribuut="Datum_indiening">2003-12-19</item>
         <item attribuut="Document-id">KVR19346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1503" allpagenumbers="1503 1504" vetnummer="2030405120" code="0304tkkvr709" lopendefooter="Tweede Kamer, vergaderjaar 2003–2004, Aanhangsel" filenaam="KVR19346" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="709" onderwerp="" indiendatum="2003-12-19">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-01-27">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het feit dat de familie X <voetnoot nummer="1"/>thans een aanvraag heeft gedaan voor verblijfsvergunning op grond van medische behandeling? </vraag>
      <vraag nummer="2">Hebt u kennisgenomen van de nota’s van het Bureau Medische Advisering van 11 en 12 november 2003 met betrekking tot de heer en mevrouw X, waaruit blijkt dat de heer X reeds tweemaal een suïcide poging heeft ondernomen en dat mevrouw X ook suïcidale neigingen heeft? Bent u er tevens van op de hoogte dat de heer X na het vernemen van de beschikking van 21 november 2003, op 1 december 2003 wederom een poging tot zelfmoord heeft ondernomen? </vraag>
      <vraag nummer="3">Bent u, gezien de ernstige situatie waarin beide genoemde personen verkeren, bereid om de gehele familie gedurende de lopende procedure van opvang te voorzien? Zo neen, waarom niet? </vraag>
      <vraag nummer="4">Ziet u, gelet op de zeer slechte psychische conditie van beide ouders, onder andere als gevolg van gebeurtenissen in het land van herkomst, aanleiding om alsnog de gehele familie X op humanitaire gronden een verblijfsvergunning te verlenen? Zo neen, waarom niet? </vraag>
      <noten afkomstig="vraag">
         <noot nummer="1">De namen van betrokkenen zijn bij de IND bekend (dossier nr. 9908.04.8074)</noot>
      </noten>
   </vragen>
   <antwoorden aantal="4">
      <antwoord nummer="1">Op 16 mei 2000 hebben de betrokkenen een verblijfsvergunning regulier aangevraagd met het oog op het ondergaan van een medische behandeling. Deze aanvraag is, gelet op het advies van het Bureau Medische Advisering, afgewezen. Noch bij de Vreemdelingendienst van de woonplaats van betrokkenen, noch bij de IND, is tot op heden (30 december 2003) een nieuwe aanvraag tot het verlenen van een verblijfsvergunning regulier bekend. </antwoord>
      <antwoord nummer="2">Ik ben bekend met de betreffende medische adviezen. Tevens ben ik op de hoogte van deze nieuwe zelfmoordpoging. </antwoord>
      <antwoord nummer="3">Zoals uit de mij ter beschikking zijnde informatie blijkt, verblijft deze familie reeds in de opvang. </antwoord>
      <antwoord nummer="4">Gebleken is dat de beslissingen in deze zaak zorgvuldig en in overeenstemming met het beleid zijn genomen. Ik zie derhalve geen aanleiding om aan de gehele familie een verblijfsvergunning asiel te verlenen. Daarnaast is Duitsland op grond van de Dublin-overeenkomst verantwoordelijk voor de (verdere) behandeling van de asielaanvraag van betrokkenen. Gebleken is immers dat betrokkenen reeds eerder in Duitsland hadden verbleven. Derhalve is met succes een Dublin-claim gelegd. Hiertegen heeft de familie bezwaar gemaakt. Op 21 april 2000 besliste echter de rechter dat de betrokkenen konden worden overgedragen aan Duitsland. Ten aanzien van de psychische klachten geldt dat Duitsland een niveau van gezondheidszorg kent dat alleszins vergelijkbaar is met dat in Nederland. Deze klachten zullen dan ook in Duitsland op vergelijkbare wijze behandeld kunnen worden. De IND zal zorg dragen voor medische begeleiding bij de overdracht aan de Duitse autoriteiten. Voorts kunnen de klachten van betrokkenen, blijkens een advies van het Bureau Medische Advisering, ook in het herkomstland van de betrokkenen behandeld worden. Gelet hierop zie ik evenmin aanleiding om een verblijfsvergunning regulier te verlenen. Hierbij wil ik nog opmerken dat zoals bij herhaling is aangegeven, acties zoals hongerstaking en dreiging met of poging tot zelfmoord de toelatingsprocedure niet mogen beïnvloeden. </antwoord>
      <noten afkomstig="antwoord"/>
   </antwoorden>
</kvr>
