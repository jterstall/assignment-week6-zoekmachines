<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Rooy (CDA) over het ARBO-besluit. (Ingezonden 6 juni 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3308
</item>
         <item attribuut="Inhoud">Betreft een nieuw criterium voor de veiligheidskeuring van hijskranen, te weten de onafhankelijkheid van veiligheidskeuringen.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming Gevaarlijke werktuigen</item>
         <item attribuut="Vindplaats">Kamervragen met antwoord 1995-1996, nr. 1346, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Van Rooy</persoon>
         </item>
         <item attribuut="Datum_reaktie">1996-06-21</item>
         <item attribuut="Datum_indiening">1996-06-06</item>
         <item attribuut="Document-id">KVR3308</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2737" allpagenumbers="2737 2738" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1346" onderwerp="" indiendatum="1996-06-6">
         <vrager partij="CDA" oorsprong="parlement">Van Rooy</vrager>
         <vraagt-aan/>
      </vraagdata>
      <antwoorddata antwoorddatum="1996-06-21">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft uw ministerie aan de ARBO-regeling een nieuw criterium voor de veiligheidskeuring van hijskranen toegevoegd, te weten de onafhankelijkheid van veiligheidskeuringen? <voetnoot nummer="1"/>
      </vraag>
      <vraag nummer="2">Kunt u de door de bedrijven opgezette gecertificeerde keuringssystemen incompetent verklaren? </vraag>
      <vraag nummer="3">Zo neen, kunt u dan bevestigen, dat uit de ARBO-regeling voortvloeit dat fabrikanten en importeurs zelf de veiligheidskeuring door deskundigen kunnen laten verrichten? </vraag>
      <vraag nummer="4">Zo ja, waarom is dit onafhankelijkheidscriterium niet bij de behandeling van het ARBO-besluit in de Tweede Kamer meegenomen? En waarom is de Tweede Kamer hierover niet achteraf geı¨nformeerd? </vraag>
      <vraag nummer="5">Deelt u de mening, dat dit onafhankelijkheidscriterium in strijd is met de machinerichtlijn en de lijn die gevolgd is bij de herziening van het ARBO-besluit? Zou overbodige regelgeving niet voorkomen worden? </vraag>
      <vraag nummer="6">Waarom wordt nu opeens zonder raadpleging van het parlement, afgeweken van de Europese richtlijn 95/63 van 5 december 1995 die ook alleen deskundigheid noemt bij veiligheidskeuringen van machines? </vraag>
      <vraag nummer="7">Bent u bereid om in de definitieve ARBO-regeling alleen het deskundigheidscriterium op te nemen en hiervoor de nodige stappen te zetten? </vraag>
      <noten afkomstig="vraag">
         <noot nummer="1">Bij de herziening van het ARBO-besluit is besloten dat voor de veiligheidskeuring van hijskranen het deskundigheidscriterium zou gaan gelden. Het zou een open regime worden, waarbinnen fabrikanten/importeurs hun verantwoordelijkheden, die voortvloeien uit de machinerichtlijn, zouden kunnen waarmaken? Dit deel van het ARBO-besluit (hoofdstuk 7) is vastgesteld door de Tweede Kamer. Verschillende bedrijven hebben inmiddels zelf gecertificeerde keuringssystemen opgezet?</noot>
      </noten>
   </vragen>
   <antwoorden aantal="5">
      <antwoord nummer="1">Neen. Sedert 1 mei 1982 geldt dat bepaalde nader aangeduide typen hijskranen periodiek moeten worden onderzocht en beproefd door een onafhankelijke instantie. In casu is bij beschikking van de Staatssecretaris van Sociale Zaken en Werkgelegenheid van 18 februari 1982 (Stcrt. 77) aangewezen de Stichting Keboma te Ede. In de ontwerp-nota van toelichting op het Arbeidsomstandighedenbesluit, zoals dat aan het parlement is toegezonden, is op pagina 381 aangegeven dat het bestaande Keboma-regime vooralsnog inhoudelijk ongewijzigd in het ontwerp-besluit is opgenomen. Dit regime, inclusief het «onafhankelijk- heidscriterium», is nader uitgewerkt in de ontwerp-Arbeidsomstandig- hedenregeling waarover de SER (Commissie Arbeidsomstandigheden) op 28 maart 1996 heeft geadviseerd (SER-advies 96/31). Daarbij is door de SER opgemerkt, dat voor het «onafhankelijkheidscriterium» zoals dat in de ontwerp-Arbeidsomstan- dighedenregeling is opgenomen een onvoldoende juridische basis bestond in het ontwerp-Arbeidsomstandig- hedenbesluit. Deze omissie is inmiddels hersteld, zodat een betere aansluiting is verkregen met hetgeen hierover reeds in de nota van toelichting op het concept-Arbeids- omstandighedenbesluit was vermeld. Tegen deze achtergrond bezien geeft de wijziging geen blijk van nieuwe inzichten en was er sprake van een aanpassing met een zuiver technisch karakter. Aan het onafhankelijkheids- criterium is overigens bij voortduring sterk gehecht om iedere schijn van partijdigheid te vermijden bij het uitvoeren van een (afgeleide) overheidstaak. </antwoord>
      <antwoord nummer="2, 3 en 4">Het door bedrijven opgezette (vrijwillig) gecertificeerde keuringssysteem heeft geen relatie met het wettelijk voorgeschreven keuringsregime voor specifieke kranen. In die zin is dat systeem dan ook incompetent. Overigens is het door bedrijven opgezette systeem wel competent voor kranen waarvoor geen wettelijke keuring door onafhankelijke derden is voorgeschreven. Het keuringsregime door derden is thans in brede zin in discussie in een overleg met alle betrokken partijen (fabrikanten, leveranciers, keuringsinstanties, eigenaren/ verhuurders en gebruikers). Op initiatief van de Federatie van Nederlandse Kraanverhuurbedrijven is in 1995 een stuurgroep ingesteld die de gevolgen van Europese richtlijnen voor het verticaal transport wil helpen vertalen naar de praktijk van alle dag. In de stuurgroep is ook het Ministerie van Sociale Zaken en Werkgelegenheid vertegenwoordigd. Naast bovengenoemd initiatief wordt op voordracht van het Ministerie van Sociale Zaken en Werkgelegenheid op dit moment een evaluatie- onderzoek gehouden naar de bestaande periodieke gebruikskeuring van arbeidsmiddelen (waaronder hijskranen). Doel van dit onderzoek is het inventariseren van knelpunten van het huidige regime en het doen van aanbevelingen ten aanzien van de inrichting en inhoud van een nieuw keuringsregime. Daarbij staat voor mij in ieder geval vast, dat het huidige stelsel van keuringen zal worden vervangen door een meer open stelsel, waarin de markt haar werk doet. De uitkomsten van het evaluatie-onderzoek verwacht ik omstreeks september van dit jaar te kunnen presenteren. In hoeverre het door bedrijven opgezette gecertificeerde keuringsregime daarbij in de toekomst een rol kan spelen kan pas worden beoordeeld nadat het genoemde evaluatie-onderzoek heeft plaatsgevonden. </antwoord>
      <antwoord nummer="5">Het «onafhankelijkheidscriterium» in het Arbeidsomstandighedenbesluit is niet in strijd met de zogenoemde machinerichtlijn. De machinerichtlijn, die is gebaseerd op artikel 100A van het EEG-Verdrag, ziet immers toe op het verhandelen en op de markt brengen van nieuwe arbeids- middelen. De 100A- richtlijnen beogen technische belemmeringen voor het vrije verkeer van goederen, diensten en kapitaal binnen de Europese Unie op te heffen. Of lidstaten vo´o´r of tijdens de gebruiksfase, waarop het Arbeids- omstandighedenbesluit betrekking heeft, aanvullende keuringen voorschrijven is een zaak van de afzonderlijke lidstaten. De machinerichtlijn beperkt die mogelijkheid alleen in die zin, dat geen aanvullende technische eisen aan hijskranen mogen worden gesteld. Bij de implementatie van de machinerichtlijnen is er destijds voor gekozen de zogenoemde eerste keuring vo´o´r ingebruikname van een hijskraan niet langer te eisen voor kranen die conform de machinerichtlijn van een CE-markering zijn voorzien. Het Keboma-regime is hierop destijds ook aangepast. Dit bestaande regime is in het ontwerp-Arbeidsomstandig- hedenbesluit niet gewijzigd. </antwoord>
      <antwoord nummer="6">Afwijking van de Europese richtlijn 95/63 van 5 december 1995 is niet aan de orde. Richtlijn 95/63 van 5 december 1995 is, in tegenstelling tot de machinerichtlijn niet gebaseerd op artikel 100A van het EEG-verdrag, maar op artikel 118A van dat Verdrag. Artikel 118A verplicht de Raad van de Europese Gemeenschappen minimumvoorschriften op het terrein van arbeidsomstandigheden vast te stellen. In het artikel is tevens bepaald, dat een lidstaat maatregelen voor een hogere graad van arbeidsbescherming mag nemen en handhaven. Bij de zogenoemde 100A richtlijnen, zoals de machine- richtlijnen, is dit niet toegestaan. Richtlijn 95/63 van 5 december 1995 omvat een wijziging van de richtlijn arbeidsmiddelen. Deze richtlijn heeft betrekking op de gebruiksfase van arbeidsmiddelen, waaronder kranen. De wijzigingsrichtlijn moet uiterlijk op 5 december 1998 in de Nederlandse wetgeving zijn geı¨mplementeerd. Deze recent tot stand gekomen richtlijn schrijft ondermeer voor, dat kranen periodiek door deskundigen moeten worden gekeurd. Conform het subsidiariteitsbeginsel is verder de vormgeving van het gebruiksregime voor keuringen overgelaten aan de lidstaten. Hoe hiermee te zijner tijd zal worden omgegaan hangt mede af van het antwoord op de bij vraag 2, 3 en 4 beschreven ontwikkelingen. </antwoord>
      <antwoord nummer="7">In de ontwerp-Arbeidsomstandig- hedenregeling zal vooralsnog de bestaande regeling met betrekking tot het «deskundigheidscriterium» en het «onafhankelijkheidscriterium» blijven bestaan. Eerst na afronding van de bij het antwoord op vraag 2, 3 en 4 beschreven ontwikkelingen zal hieromtrent een definitief standpunt worden ingenomen. Zo nodig zal hierop het (ontwerp) Arbeidsomstan- dighedenbesluit en de (ontwerp) Arbeidsomstandighedenregeling bij de implementatie van de onder vraag 6 genoemde richtlijn worden aangepast. </antwoord>
      <noten afkomstig="antwoord"/>
   </antwoorden>
</kvr>
