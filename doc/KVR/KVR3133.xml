<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over een incasso-vergunning. (Ingezonden 26 april 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3133
</item>
         <item attribuut="Inhoud">Betreft vragen over het feit dat bedrijven, die via de televisie produkten aanbieden en kijkers uitnodigen telefonisch een bestelling bij hen te doen, het verkoopbedrag laten afschrijven van de bankrekening zonder schriftelijke toestemming (machtiging) van de klant. Zij doen dit aan de hand van de tape waarop het telefonisch gesprek is opgenomen.</item>
         <item attribuut="Rubriek">Criminaliteit en openbare orde (Persoonsregistratie en identificatie) Energie, water en grondstoffen (Aardolie)</item>
         <item attribuut="Trefwoorden">Betalingsverkeer Persoonsregistratie</item>
         <item attribuut="Vindplaats">Kamervragen met antwoord 1995-1996, nr. 1175, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1996-05-23</item>
         <item attribuut="Datum_indiening">1996-04-26</item>
         <item attribuut="Document-id">KVR3133</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2389" allpagenumbers="2389 2390" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1175" onderwerp="" indiendatum="1996-04-26">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="1996-05-23">
         <antwoorder functie="minister" ministerie="Financie¨n">Zalm</antwoorder>
         <mede-antwoorder>de ministers van Justitie en Binnenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat bedrijven, die via de televisie produkten aanbieden en kijkers uitnodigen telefonisch een bestelling bij hen te doen <voetnoot nummer="1"/>, het verkoopbedrag laten afschrijven van de bankrekening zonder schriftelijk toestemming van de clie¨nt? </vraag>
      <vraag nummer="2" voetnoot="2">Mogen deze bedrijven op grond van de Wet Persoonsregistratie <voetnoot nummer="2"/>het telefonisch gesprek, waarin ook om het bank- of gironummer wordt gevraagd, op tape opnemen zonder dat de beller daarvan in kennis is gesteld? </vraag>
      <vraag nummer="3">Is het waar dat het telefonisch machtigen geen onderdeel kan zijn van een incasso-vergunning van een bank en dat de desbetreffende bedrijven dus in strijd met de met de bank gemaakte afspraken handelen? </vraag>
      <vraag nummer="4">Zo ja, hoe denkt u te kunnen voorkomen dat bedrijven misbruik van deze incasso-vergunningen blijven maken? </vraag>
      <noten afkomstig="vraag">
         <noot nummer="1" titel="Regal-shop">o.a. «What’s in store» en «Regal-shop»</noot>
         <noot nummer="2">Stb. 1988, nr. 665</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In principe valt het op tape opnemen van gegevens niet onder de werking van de Wet Persoonsregistraties (WPR). Indien maatregelen zijn getroffen om de op tape opgenomen gegevens systematisch toegankelijk te maken dan is er sprake van een handmatige registratie in de zin van deze Wet. Van deze handmatige registratie moet de betrokkene op grond van artikel 28 WPR in kennis worden gesteld omdat hij redelijkerwijs niet geacht kan worden van deze registratie op de hoogte te zijn. Eveneens moet die registratie dan worden aangemeld bij de Registratiekamer. Voor dergelijke registraties geldt geen vrijstelling. </antwoord>
      <antwoord nummer="3 en 4">Een incasso-machtiging moet in de regel schriftelijk worden gegeven. Voor het overgrote deel van de bedrijven waaraan een machtiging wordt gegeven geldt derhalve dat een telefonische machtiging geen onderdeel uitmaakt van het incasso-contract. Deze bedrijven zouden dientengevolge in strijd met de met de banken gesloten overeenkomsten handelen indien zij met telefonische machtigingen werken. Momenteel experimenteert een enkele bank echter met de mogelijkheid van telefonisch machtigen, met name, maar niet uitsluitend, voor de vaste klanten van gerenommeerde bedrijven. De resultaten van deze experimenten zijn echter zodanig, dat de banken niet overwegen om de mogelijkheid van telefonisch machtigen regulier in te voeren. Zowel bij schriftelijke als telefonische machtigingen tot het doen afschrijven van een bankrekening is het van essentieel belang dat stornering altijd mogelijk is. De clie¨nt kan binnen een termijn van 30 dagen, zonder motivering, een betaling ongedaan maken waarna het geld door de bank op zijn rekening wordt teruggestort. De clie¨nt heeft dus altijd een eenvoudige mogelijkheid om eventueel misbruik van zijn machtiging te corrigeren. Na de genoemde termijn is stornering ook mogelijk, de clie¨nt zal dan de rechtmatigheid van de machtiging ter discussie moeten stellen. Het is de taak van de betrokken banken om te voorkomen dat bedrijven misbruik maken van een incasso-contract. De banken hebben daar, gezien het feit dat het hun eigen clie¨nten betreft, groot belang bij. Bij misbruik van een incasso-contract zal de getroffen bank de contract-partner kunnen aanspreken op grond van wanprestatie en het contract kunnen laten ontbinden, danwel nieuwe afspraken maken met de contractant. Ten overvloede heb ik de Nederlandse Vereniging van Banken schriftelijk attent gemaakt op de door u opgebrachte problematiek en hun gewezen op hun verantwoordelijkheden ter zake. </antwoord>
      <noten afkomstig="antwoord"/>
   </antwoorden>
</kvr>
