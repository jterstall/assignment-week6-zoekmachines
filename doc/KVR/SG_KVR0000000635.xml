<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">sgd:mpeg21:19941995:0000635</item>
         <item attribuut="identifier">http://resolver.kb.nl/resolve?urn=sgd:mpeg21:19941995:0000635&amp;role=xml</item>
         <item attribuut="Permalink">http://resolver.kb.nl/resolve?urn=sgd:mpeg21:19941995:0000635</item>
         <item attribuut="Document-id">0000000635</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1994-1995 nummer 301</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van het lid Van der Vlies (SGP) over euthanasieartsen.</item>
         <item attribuut="titel">Aanhangsel Tweede Kamer 1994-1995 nummer 301</item>
         <item attribuut="Jaargang">1994_1995</item>
         <item attribuut="Vraagnummer">301</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_indiening">1994-08-09</item>
         <item attribuut="Beantwoorder">
            <persoon>Sorgdrager</persoon>
         </item>
         <item attribuut="Datum_reaktie">1994-12-22</item>
         <item attribuut="Beginpagina">607</item>
         <item attribuut="Eindpagina">608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994-1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="607" allpagenumbers="607" vetnummer="" code="" lopendefooter="Tweede Kamer, vergaderjaar 1994-1995, Aanhangsel" filenaam="" issn-nummer="ISSN0921 - 7398" uitgever="s Gravenhage 1994"/>
      <vraagdata vraagnummer="301" onderwerp="euthanasieartsen." indiendatum="1994-08-9">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van het interview, dat de voormalige secretaris-generaal van het ministerie van Justitie, mr G. J. van Dinter, heeft afgestaan aan NRC Handelsblad (3 augustus jl.)? </vraag>
      <vraag nummer="2">Kunt u bevestigen, dat het bekend is dat «rondreizende euthanasieartsen» levensbeëindigende hulp bieden aan ernstig zieke patiënten, waarmee die artsen verder nog geen enkele relatie hadden? </vraag>
      <vraag nummer="3">Om hoeveel artsen en om hoeveel euthanasiegevallen gaat het? Op welke gronden heeft het Openbaar Ministerie deze gevallen niet in behandeling genomen? </vraag>
      <vraag nummer="4">Is naar uw oordeel een beroep op een zich voordoende overmachtssituatie toereikend en verantwoord in het geval een arts en een patiënt elkaar slechts sinds kort kennen of is zulk een beroep op overmacht inderdaad een discutabele zaak? Welke middelen staan u ten dienste om aan de hierboven gesignaleerde praktijken een halt toe te roepen en bent u bereid deze middelen via O.M. en inspecties volksgezondheid ook metterdaad in te zetten? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="2, 3 en 5">De vergadering van procureurs-generaal heeft een onderzoek ingesteld naar de aangelegenheid van de «rondreizende euthanasie-artsen». Gelijktijdig is ook door het Staatstoezicht op de Volksgezondheid eenzelfde onderzoek verricht. De uitkomsten van beide onderzoeken worden hieronder weergegeven. Het onderzoek door de vergadering van procureurs-generaal was gericht op het verkrijgen van relevante gegevens uit de via de gemeentelijke lijkschouwer aan het Openbaar Ministerie ter kennis gebrachte meldingen van euthanasie. De periode waarover het onderzoek zich uitstrekte, liep van januari 1991 tot en met september 1994. Daar deze informatie nog niet via automatische weg was opgeslagen, moest een handmatig dossieronderzoek worden verricht. Dit leverde het volgende op. Voor zover viel na te gaan, kon uit de beschikbare gegevens over de bij het Openbaar Ministerie binnengekomen meldingen over de aangeduide periode (in totaal 4266) worden afgeleid dat in zeven gevallen de toepassing van euthanasie heeft plaatsgevonden door een arts, die zich bekend maakte als vertrouwensarts van de Nederlandse Vereniging voor Vrijwillige Euthanasie (NWE). In deze gevallen gaat het om de betrokkenheid van vier artsen. In deze zeven gevallen was de behandelend arts uiteindelijk niet bereid tot toepassing van euthanasie over te gaan, waarna de NWE-arts nadien ook daadwerkelijk euthanasie heeft toegepast. In drie gevallen heeft de vergadering van procureurs-generaal besloten de zaak onder de aandacht te brengen van de Geneeskundige Inspectie. Omdat overigens was voldaan aan de strikte criteria voor het zorgvuldig medisch handelen bij de toepassing van euthanasie, is in die drie gevallen afgezien van het instellen van een strafvervolging. In de overige vier gevallen is wél een strafvervolging ingesteld. In de eerste zaak is een veroordeling uitgesproken, waarbij een voorwaardelijke straf is opgelegd. De tweede zaak loopt nog. De derde zaak is geëindigd met het arrest van de Hoge Raad, waarbij de verdachte schuldig werd verklaard, doch geen straf of maatregel kreeg opgelegd. De laatste, vierde zaak is geëindigd met een ontslag van rechtsvervolging. Het onderzoek, ingesteld door het Staatstoezicht op de Volksgezondheid leverde het volgende beeld op. gepubliceerd in de Staatscourant van 8 augustus 1994 nr. 149. Bij de tweede arts was er sprake van een (herhaald) optreden buiten het gebied van de eigen praktijk. Na onderzoek van deze zaak bleek dat bij de toepassing van de euthanasie strikt zorgvuldig was gehandeld. De betrokken arts had in casu niet zelf de euthanasie toegepast, maar beperkte zich tot begeleiding van de behandelend arts. Bij een derde arts zag de regionaal geneeskundig inspecteur aanleiding hem indringend op de (toen) geldende meldingsprocedurete wijzen en het belang van een strikte inachtneming daarvan te benadrukken. Dit naar aanleiding van het (nagenoeg) ontbreken van de verslaglegging omtrent de toepassing van de euthanasie. Na enkele indringende gesprekken met de betrokken arts zag de desbetreffende regionale geneeskundige inspectie geen aanleiding tot verdere stappen. </antwoord>
      <antwoord nummer="4">Bij een niet-behandelend arts is er niet sprake van een vertrouwensrelatie tussen patiënt en arts. Zo'n arts zal zich dan ook moeilijk op noodtoestand kunnen beroepen. In elk geval zal zo'n arts op zijn beurt de geldende meldingsprocedure in acht moeten nemen. De meldingsprocedure biedt hem de mogelijkheid verantwoording af te leggen van zijn handelen en stelt het Openbaar Ministerie in staat om dat handelen te toetsen. Uiteindelijk is het de rechter die zal beoordelen of het verzoek op noodtoestand zal worden gehonoreerd. </antwoord>
      <noten afkomstig="antwoord"/>
   </antwoorden>
</kvr>
