<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zuijlen (PvdA), Nicolai (VVD) en Bakker (D66) aan de ministers van Economische Zaken en Verkeer en Waterstaat over het DAB-experiment. (Ingezonden 4 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8498
</item>
         <item attribuut="Inhoud">Vragen over mogelijk misbruik van machtspositie door Nozema, door niet-klanten uit te sluiten van deelname aan een experiment met digitale geluidsomroep (DAB: Digital Audio Broadcasting).</item>
         <item attribuut="Rubriek">Communicatie, media en informatievoorziening (Radio en televisie) Communicatie, media en informatievoorziening (Telecommunicatie)</item>
         <item attribuut="Trefwoorden">Radio Zendstations Telecommunicatie</item>
         <item attribuut="Vindplaats">Kamervragen met antwoord 1998-1999, nr. 598, Tweede Kamer</item>
         <item attribuut="Vraagnr_bij_indiening">2989904080</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Zuijlen</persoon>
            <persoon partij="VVD">Nicolai</persoon>
            <persoon partij="D66">Bakker</persoon>
         </item>
         <item attribuut="Datum_reaktie">1999-01-15</item>
         <item attribuut="Datum_indiening">1998-12-04</item>
         <item attribuut="Document-id">KVR8498</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1219" allpagenumbers="1219 1220" vetnummer="2989904080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8498" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="598" onderwerp="" indiendatum="1998-12-4">
         <vrager partij="PvdA" oorsprong="parlement">Van Zuijlen</vrager>
         <vrager partij="VVD" oorsprong="parlement">Nicolai</vrager>
         <vrager partij="D66" oorsprong="parlement">Bakker</vrager>
         <vraagt-aan>de ministers van Economische Zaken en Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-01-15">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kunt u uitleggen waarom de uitvoering van motie 30 op stuk 24 808 is vertraagd? </vraag>
      <vraag nummer="2">Bent u zich ervan bewust dat in een snel veranderende markt misbruik van machtspositie door Nozema voortdurend op de loer ligt? </vraag>
      <vraag nummer="3">Is het waar dat partijen die geen klant zijn bij Nozema zijn uitgesloten van deelname aan het DAB-experiment? </vraag>
      <vraag nummer="4">Is het waar dat Nozema al een jaar lang enkele meters vrij laat op 180 meter hoogte op zendmast Lelystad ten behoeve van DAB, terwijl hiervoor nog geen vergunning is gegeven, terwijl andere partijen hiervan direct gebruik zouden willen en kunnen maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De voormalige Minister van Verkeer en Waterstaat heeft in reactie op de ingediende motie over Nozema destijds gewezen op de samenhang met de relevante wetgeving. Bij brieven van 16 juli 1997 en 27 januari 1998 is de Kamer bericht dat het voornemen tot privatisering van Nozema binnen het (nieuwe) wettelijke kader van de Telecommunicatiewet dient plaats te vinden. De toenmalige Minister van Verkeer en Waterstaat heeft u laten weten dat zodra de Telecommunicatiewet is aanvaard, procedureel de weg geopend is om het wetsvoorstel tot intrekking van de ROZ-wet aan de Raad van State om advies toe te zenden. De intrekking van de ROZ-wet is noodzakelijk om de staat en publieke omroep in staat te stellen de aandelen in Nozema te verkopen. De concepttekst zal zeer binnenkort worden toegezonden aan de relevante adviesorganen. Naar verwachting kan het wetsvoorstel inzake Nozema in maart 1999 voor advies aan de Raad van State gezonden worden. De onderhandelingen met de publieke omroep zijn in een stadium waarbij ik u thans kan berichten dat het in het voornemen ligt dat de staat en de publieke omroep de aandelen Nozema gezamenlijk zullen vervreemden en de betrokkenheid van de staat en publieke omroep bij de vennootschap wordt beëindigd. Zodra de Tweede Kamer zich heeft uitgesproken over het wetsvoorstel tot intrekking van de ROZ-wet kunnen de concrete voorbereidingen tot het feitelijke verkooptraject van de aandelen een aanvang nemen. Daarmee wordt de uitvoering van motie 30 op stuk 24 808 bewerkstelligd. </antwoord>
      <antwoord nummer="2">Bij brief van 27 januari 1998 bent u geïnformeerd dat met ingang van 1 januari 1998 de marktsituatie is gewijzigd en een concurrent van Nozema zich heeft aangediend die de landelijke verspreiding is gaan verzorgen van de programma’s van een aantal commerciële radio-omroepen. Het toezicht op een eventueel misbruik van de machtspositie door Nozema vindt plaats op basis van de Mededingingswet en is een taak van het daarvoor ingestelde orgaan, de NMa. Indien partijen menen dat Nozema misbruik zou maken van een machtspositie staat het hen vrij de daarvoor geëigende wegen te bewandelen. In een toetsing van (vermeend) misbruik van de marktpositie door Nozema is naar de opvatting van de regering in voldoende mate voorzien. Overigens is ter zake van TDAB op dit moment slechts sprake van een technische experimentele fase en nog niet van commerciële exploitatie. </antwoord>
      <antwoord nummer="3">Aan Nozema is op diens aanvraag machtiging verleend voor het uitvoeren van experimenten ten behoeve van TDAB. Het staat machtiginghouder vrij om binnen de, over het algemeen technische, machtigingsvoorwaarden de experimenten naar behoefte in te richten en uit te voeren en ook om daarbij eventuele derden toe te laten. In onderhavig geval is overigens binnen de Stichting DAB Nederland overleg gevoerd welke partijen tot het experiment van Nozema konden worden toegelaten. Zo neemt Radio Veronica (geen klant van Nozema) thans aan het bewuste experiment deel. Naast Nozema heeft ook DB Europe een experimenteermachtiging zodat partijen niet per definitie van Nozema afhankelijk zijn. Partijen kunnen daarnaast, zolang als daartoe frequenties beschikbaar zijn, ook zelf een experimenteermachtiging aanvragen. </antwoord>
      <antwoord nummer="4">Bij uitspraak van 16 april 1998 in het geding tussen CBT Electronics B.V. tegen Nozema heeft het Gerechtshof te Den Haag bepaald dat het Nozema geoorloofd is om ruimte in de mast te Lelystad te reserveren voor eigen (commerciële) activiteiten, in het bijzonder met het oog op toekomstige digitale uitzendingen. Daarbij heeft het Gerechtshof onder meer in aanmerking genomen dat de DAB-capaciteit naar verwachting in de periode 1998–2001 zal worden uitgegeven en dat bovendien een aanvaardbaar alternatief voorhanden was. Mocht een partij echter menen een redelijk verzoek te hebben tot medegebruik van antenne-opstelpunten dan kan zij sedert 15 december 1998 een beroep doen op artikel 3.11 van de Telecommunicatiewet. Bij een dergelijk verzoek zullen in ieder geval de technische mogelijkheden in acht dienen te worden genomen. </antwoord>
      <noten afkomstig="antwoord"/>
   </antwoorden>
</kvr>
