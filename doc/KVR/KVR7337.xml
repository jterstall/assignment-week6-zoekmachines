<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over wapenleveranties aan Pakistan. (Ingezonden 9 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7337
</item>
         <item attribuut="Rubriek">Handel en economie (Export) Veiligheidsbeleid en defensie (Militair materieel)</item>
         <item attribuut="Trefwoorden">Export Pakistan Wapens</item>
         <item attribuut="Vindplaats">Kamervragen met antwoord 1997-1998, nr. 1412, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1998-06-25</item>
         <item attribuut="Datum_indiening">1998-06-09</item>
         <item attribuut="Document-id">KVR7337</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2891" allpagenumbers="2891 2892" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7337" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1412" onderwerp="" indiendatum="1998-06-9">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1998-06-25">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Khan bestelt nog steeds uitrusting in Nederland» <voetnoot nummer="1"/>? </vraag>
      <vraag nummer="2">Heeft Pakistan reeds jarenlang tot en met eind vorig jaar Nederlandse wapenleveranties ontvangen? Om welke wapens of onderdelen van wapens en munitie gaat het? </vraag>
      <vraag nummer="3">Erkent de regering dat voor Pakistan het criterium spanningsgebied geldt, waardoor volgens het Nederlands wapenexportbeleid geen wapenleveranties toegestaan zouden kunnen worden? Waarom is dit toch gebeurd? Is de Nederlandse regering bereid voortaan af te zien van het verlenen van vergunningen voor wapenexporten? </vraag>
      <vraag nummer="4">Sinds wanneer is het de Nederlandse regering bekend, dat Pakistan met behulp van Nederlandse leveranties werkte aan zowel een uranium- als een plutoniumbom? Zijn vandaag de dag nog steeds Nederlandse bedrijven betrokken bij leveranties ten behoeve van het Pakistaanse atoomproject? Zo ja, hoeveel? </vraag>
      <vraag nummer="5">Hoeveel uitvoervergunningen voor Pakistan zijn het afgelopen jaar (aangevraagd) verstrekt, en afgewezen? </vraag>
      <vraag nummer="6">Klopt het dat er vijf zendingen strategische goederen voor Pakistan zijn tegengehouden? Om welke strategische goederen gaat het? Wat gebeurt er met deze in beslag genomen zendingen? Is het mogelijk een uitvoerverbod voor deze zendingen uit te vaardigen? Hoe komt het dat één zending toch is ontsnapt? </vraag>
      <noten afkomstig="vraag">
         <noot nummer="1" datum="1998-06-3" bron="Vrij Nederland">Vrij Nederland, 3 juni 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er zijn door de jaren heen regelmatig vergunningen afgegeven voor de invoer van militaire goederen naar Pakistan. Over het algemeen betrof het daarbij de levering, via Nederland, van reservedelen voor wapensystemen die eerder door derde landen aan Pakistan geleverd waren, maar in enkele gevallen zijn ook Nederlandse militaire goederen aan Pakistan geleverd. Over details rond de uitvoer van militaire goederen doet de regering twee maal per jaar verslag in een mondeling en vertrouwelijk overleg met de Vaste Commissie voor Buitenlandse Zaken en de Vaste Commissie voor Economische Zaken. Zoals aangekondigd in de notitie over meer openbaarheid met betrekking tot de rapportage over de uitvoer van militaire goederen (TK 22 054, nr. 30) zal de regering jaarlijks een schriftelijk en openbaar rapport over het Nederlandse wapenexportbeleid uitbrengen, waarin onder meer een overzicht zal worden opgenomen van de totale waarde van de uitvoer van militaire goederen per land van eindbestemming. De regering ziet geen aanleiding om nu informatie over individuele transacties in de openbaarheid te brengen. Uiteraard zijn geen uitvoervergunningen verstrekt voor strategische goederen die op enigerlei wijze zouden kunnen hebben bijgedragen aan de ontwikkeling van kernwapens in Pakistan. </antwoord>
      <antwoord nummer="3">Aanvragen voor vergunningen voor de uitvoer van militaire goederen worden getoetst aan de criteria van het Nederlandse wapenexportbeleid. Aanvragen voor vergunningen voor de uitvoer van militaire goederen naar India en Pakistan werden van geval tot geval beoordeeld met inachtneming van de aard en het eindgebruik van het goed. Tegen deze achtergrond werd tot het moment dat bekend werd dat India en Pakistan kernproeven hadden uitgevoerd, de uitvoer van bepaalde militaire goederen naar beide landen toegestaan. Nadat bekend werd dat India en Pakistan kernproeven hadden uitgevoerd, heeft de regering op grond van de criteria van het wapenexportbeleid besloten tot nader order geen vergunningen voor de uitvoer van militaire goederen met als eindbestemming India of Pakistan af te geven. Het is thans te vroeg om aan te geven hoe lang dit beleid dient te worden voortgezet. De regering is zich er van bewust dat een dergelijk beleid alleen effectief is indien ook voldoende andere landen daartoe besluiten. Uit de internationale contacten over deze materie maakt de regering op dat tot dusver de VS, Canada, Japan en de EU-lidstaten Duitsland, Italië, Zweden, Oostenrijk en Finland een vergelijkbaar beleid voeren dan wel ernstig overwegen om daartoe over te gaan. </antwoord>
      <antwoord nummer="4">Al geruime tijd bestonden vermoedens en aanwijzingen dat Pakistan doende was een nucleaire capaciteit te ontwikkelen. Mede naar aanleiding van wat wel de «affaire Khan» wordt genoemd, waaraan het artikel in VN refereert, heeft de regering zich door de jaren heen ingespannen om te voorkomen dat door middel van leveranties vanuit Nederland een bijdrage aan de ontwikkeling van deze nucleaire capaciteit geleverd werd. Voor wat betreft de vraag of nog steeds bedrijven betrokken zijn bij leveranties ten behoeve van het Pakistaanse atoomproject, wordt verwezen naar de antwoorden op de vragen nrs. 1, 3 en 5, gesteld door Kamerlid Vos (nr. 2979812600). </antwoord>
      <antwoord nummer="6">De vijf zendingen, waarnaar in het artikel in Vrij Nederland wordt verwezen, betreffen geen strategische goederen doch goederen als bedoeld in artikel 2a lid 4 van de In- en uitvoerwet. Voor het overige zij verwezen naar het antwoord op vraag 1 van het Kamerlid Vos (nr. 2979812600). </antwoord>
      <noten afkomstig="antwoord"/>
   </antwoorden>
</kvr>
