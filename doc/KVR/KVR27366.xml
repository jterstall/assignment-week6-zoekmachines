<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de staatssecretaris van Verkeer en Waterstaat over gebreken van NS-treinen. (Ingezonden 25 januari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27366
</item>
         <item attribuut="Inhoud">Vragen over de onderhoudsachterstand bij de NS-treinen. Dit zou onder andere komen door de nieuwe dienstregeling die extra druk zet op het materieel van NS. Volgens de vakbond VVMC hebben de gebreken ook grote gevolgen voor de veiligheid.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2006-2007, nr. 855, Tweede Kamer</item>
         <item attribuut="Vraagnr_bij_indiening">2060706320</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2007-02-21</item>
         <item attribuut="Datum_indiening">2007-01-25</item>
         <item attribuut="Document-id">KVR27366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1831" allpagenumbers="1831 1832" vetnummer="2060706320" code="0607tkkvr855" lopendefooter="Tweede Kamer, vergaderjaar 2006–2007, Aanhangsel" filenaam="KVR27366" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="855" onderwerp="" indiendatum="2007-01-25">
         <vrager partij="SP" oorsprong="parlement">Roemer</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-02-21">
         <antwoorder functie="staatssecretaris" ministerie="Verkeer en Waterstaat">Schultz van Haegen-Mees Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over het bericht dat eind vorige week dik driehonderd rijtuigen rondreden met gebreken? <voetnoot nummer="1"/>
      </vraag>
      <vraag nummer="2">Kunt u aangeven in hoeverre de nieuwe dienstregeling extra druk op het materieel van de NS zet? Acht u deze druk nog acceptabel? </vraag>
      <vraag nummer="3">Deelt u de bezorgdheid van vakbond VVMC dat de gebreken van treinen ook grote gevolgen voor de veiligheid kunnen hebben? Zo ja, welke maatregelen gaat u nemen? Zo neen, waarom niet? </vraag>
      <vraag nummer="4">Is het waar dat meer treinen met vlakke wielen moeten blijven rijden en dat hierdoor de kans op ontsporen toeneemt? Kunt u uw antwoord toelichten? </vraag>
      <vraag nummer="5">Welke maatregelen gaan NS en Nedtrain nemen om het breken van treinen te voorkomen? </vraag>
      <vraag nummer="6">Vindt u het verantwoord dat technische inspecties nu kennelijk hoofdzakelijk ’s nachts plaatsvinden waardoor sneller over defecten heengekeken wordt? Zo ja, kunt u uw antwoord toelichten? Zo neen, welke maatregelen gaat u nemen? </vraag>
      <vraag nummer="7">Kunt u aangeven wanneer de onderhoudsachterstand bij de NS-treinen weggewerkt is? </vraag>
      <vraag nummer="8">Bent u bereid een verplichte APK voor treinen in te voeren alsmede de regel dat elke melding van een defect tot onmiddellijke actie moet leiden? Zo ja, welke maatregelen gaat u nemen? Zo neen, waarom niet? </vraag>
      <vraag nummer="9">Bent u bereid een onafhankelijk onderzoek te doen naar de prestaties van de NS en ProRail op het gebied van materieel, vertragingen, onderhoud, tijdsdruk en veiligheid? Zo ja, wanneer komt dit onderzoek? Zo neen, waarom niet? </vraag>
      <vraag nummer="10">Kunt u deze vragen zo spoedig mogelijk beantwoorden gezien de twijfels over de veiligheid op het spoor? </vraag>
      <noten afkomstig="vraag">
         <noot nummer="1" datum="2007-01-24" bron="Algemeen Dagblad">Algemeen Dagblad, 24 januari 2007</noot>
      </noten>
   </vragen>
   <antwoorden aantal="10">
      <antwoord nummer="1">In de vervoersconcessie die ik met de NS heb gesloten, worden eisen gesteld aan het waarborgen van de veiligheid in de treinen voor reizigers en personeel. Ik ben van mening dat het de verantwoordelijkheid is van NS om binnen de grenzen van de concessie op adequate wijze haar materieelpark in te zetten bij de uitvoering van de dienstregeling. De NS heeft aangegeven dat met de ingang van de nieuwe dienstregeling het materieel van de NS intensiever wordt gebruikt. Er is nooit sprake geweest van achterstand in het reguliere geplande onderhoud van het materieel. Wel is het niveau van het aantal treinen dat in omloop bleef met een nog te repareren defect kortstondig hoger dan normaal geweest. NS heeft mij gemeld dat de achterstand in de afhandeling van de reparaties niet ten koste is gegaan van de veiligheid. De afhandeling van de reparaties is, zo laat de NS weten, inmiddels teruggebracht tot een normaal niveau. </antwoord>
      <antwoord nummer="2">NS heeft aangegeven dat haar materieel vanwege de dienstregeling 2007 intensiever benut wordt, omdat het vervoersaanbod is toegenomen. NS heeft aangegeven dat elke nieuwe dienstregeling met een grotere materieelbehoefte een zekere periode van «inregelen» kent. Dat inregelen heeft geleid tot bijsturing in de materieelinzet van NS om een optimaal regime van inzet en onderhoud te realiseren. Dit betekent bijvoorbeeld dat NS meer materieel inzet op verschillende trajecten waaronder Den Haag–Gouda en Tiel–Utrecht. Volgens NS is de situatie goed beheersbaar. Zie ook mijn antwoord op vraag 1. </antwoord>
      <antwoord nummer="3">Nee die bezorgdheid deel ik niet. De NS geeft aan dat veiligheid prioriteit heeft en daarom alles in het werk stelt om onveiligheid te voorkomen. Defecte toiletten en verwarmingen zijn oncomfortabel maar leiden niet direct tot onveilige situaties. Bij storingen met mogelijke gevolgen voor de veiligheid worden door de NS passende maatregelen getroffen. Daarom ben ik niet voornemens maatregelen te nemen. </antwoord>
      <antwoord nummer="4">Nee. Zoals de NS heeft aangegeven waren er tijdelijk logistieke problemen met het materieel, maar is er inmiddels voldoende tijd om defecten zoals vlakke wielen aan te pakken. De Inspectie VenW heeft geen indicatie dat vlakke wielen in de recente geschiedenis hebben bijgedragen aan het optreden van incidenten op het spoor. Voor de volledigheid vermeld ik nog dat op enkele tientallen plaatsen op het Nederlandse hoofdspoorwegnet het meetsysteem Gotcha operationeel is. Met dit systeem worden nagenoeg alle voertuigen die gebruik maken van de Nederlandse hoofdspoorwegen dagelijks gecontroleerd op vlakke plaatsen. Hierdoor is de kans dat voertuigen met vlakke plaatsen te lang blijven doorrijden tot een minimum gereduceerd. </antwoord>
      <antwoord nummer="5">De NS meldt dat inmiddels twee soorten maatregelen zijn getroffen. Het probleem van loshangende koppelingen, zoals zich dat in 2006 voordeed, is onmogelijk gemaakt door technische voorzieningen. Het loskomen van een koppeling door boutbreuk, zoals dat zich onlangs bij Dordrecht voordeed, is aangepakt door alle 300 bouten van dit type direct preventief te vervangen. </antwoord>
      <antwoord nummer="6">Technische inspecties worden bij reizigerstreinen van oudsher voornamelijk ’s nachts zonder problemen uitgevoerd. Er is geen enkele reden om aan te nemen dat dit nu meer risico’s met zich mee zou brengen dan in het verleden. </antwoord>
      <antwoord nummer="7">Zoals bij vraag 1 aangegeven is er geen sprake van een achterstand in structureel onderhoud bij de NS treinen. De NS meldt mij dat er geen sprake meer is van achterstand in de afhandeling van storingen. </antwoord>
      <antwoord nummer="8">Veiligheid staat bovenaan in het spoorsysteem en is randvoorwaarde. Te allen tijde gelden de veiligheidsvoorschriften, bijvoorbeeld uit de Spoorwegwet en de AMvB Spoorgebruik. Binnen het spoorsysteem is sprake van voertuigtoelating. Daarnaast dient het onderhoud aan treinen uitgevoerd te worden door gecertificeerde bedrijven. De betreffende spoorwegonderneming heeft de verantwoordelijkheid om met het onderhoudsbedrijf prestatieafspraken om de veiligheid van het materieel permanent te borgen. Hierop wordt toegezien door de Inspectie V&amp;W, die ook de vergunningen verleent. Omdat met het huidige systeem en met de huidige regels de veiligheid reeds goed geborgd wordt, is derhalve de invoering van een verplichte APK niet nodig. NS heeft aangegeven dat elk defect onmiddellijk tot een actie leidt. Dat wil niet zeggen dat voertuigen direct uit de dienst genomen worden in geval van een defect waarmee zonder risico kan worden gereden. De NS heeft in standaardprocedures de omgang met storingsmeldingen vastgelegd en die worden collectief en consequent gevolgd. </antwoord>
      <antwoord nummer="9">Gelet op het voorgaande zie ik geen aanleiding om een dergelijk door u voorgesteld onafhankelijk onderzoek in te stellen. </antwoord>
      <antwoord nummer="10">Bij deze. </antwoord>
      <noten afkomstig="antwoord"/>
   </antwoorden>
</kvr>
