<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Albayrak (beiden PvdA) aan de ministers van Justitie en van Volksgezondheid, Welzijn en Sport over het niet informeren van ouders omtrent het XTC-gebruik van hun kinderen. (Ingezonden 15 juni 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26022
</item>
         <item attribuut="Inhoud">Vragen naar aanleiding van berichten (Telegraaf, 13 en 14 juni 2006) over de resultaten van een drugsonderzoek in de gemeente Heerde, waarbij naar voren kwam dat de burgemeester op last van Justitie de ouders van XTC-slikkende minderjarigen niet mag alarmeren omdat dit zou indruisen tegen het recht op privacy van de (in dit geval 13 en 14 jaar oude) kinderen.</item>
         <item attribuut="Rubriek">Criminaliteit en openbare orde (Drugs) Staats- en bestuursrecht (Privacy) Welzijn (Jeugdigen)</item>
         <item attribuut="Trefwoorden">Drugsbestrijding Jeugdigen Privacy</item>
         <item attribuut="Vindplaats">Kamervragen met antwoord 2005-2006, nr. 1840, Tweede Kamer</item>
         <item attribuut="Vraagnr_bij_indiening">2050615240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2006-07-13</item>
         <item attribuut="Datum_indiening">2006-06-15</item>
         <item attribuut="Document-id">KVR26022</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3917" allpagenumbers="3917 3918" vetnummer="2050615240" code="0506tkkvr1840" lopendefooter="Tweede Kamer, vergaderjaar 2005–2006, Aanhangsel" filenaam="KVR26022" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1840" onderwerp="" indiendatum="2006-06-15">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-07-13">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten «Burgemeester mag ouders xtc-slikkers niet alarmeren» en «Pak harddrugs keihard aan»? <voetnoot nummer="1"/>
      </vraag>
      <vraag nummer="2">Welk onderzoek betreft dit, en door wie is dit onderzoek uitgevoerd? Op welke wijze is Justitie betrokken bij dit onderzoek? Is dit onderzoek representatief voor de rest van Nederland? </vraag>
      <vraag nummer="3">Klopt het dat strafrechtelijke informatie met betrekking tot het drugsgebruik van minderjarige kinderen onder de privacywetgeving van kinderen valt? Zo ja, waar is dit op gebaseerd? Waarover mogen ouders nog meer niet geïnformeerd worden door justitie en politie op grond van de privacywetgeving? </vraag>
      <vraag nummer="4">Lijkt u, het onthouden van informatie aan ouders over het drugsgebruik van hun kinderen een gewenste invulling en een gewenst effect van de rechten van het kind op privacy, mede gezien de leeftijd van de kinderen, namelijk 13 en 14 jaar? </vraag>
      <vraag nummer="5">Bestaat, naast de rechten van het kind op privacy, ook niet de plicht van de ouders om de gezondheid en het welzijn van hun minderjarige kinderen te beschermen, waaronder ook zou moeten vallen de kinderen waarschuwen, corrigeren, voorlichten en begeleiden op onder andere het gebied van drugs? </vraag>
      <vraag nummer="6">Hoe beoordeelt u de uitkomst van dit onderzoek? Welke actie van u kan worden verwacht? </vraag>
      <vraag nummer="7">Deelt u de mening dat, als het waarschuwen van de ouders niet door de burgemeester kan gebeuren, Justitie zelf deze taak op zich zou moeten nemen als onderdeel van het strafproces? </vraag>
      <vraag nummer="8">Zouden ouders, meer dan nu gebeurt, betrokken moeten worden bij het strafproces van hun minderjarige kinderen? Zo ja, hoe zou u dat vorm willen geven? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-06-14" bron="Telegraaf, 13 en">Telegraaf, 13 en, 14 juni 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het woord drugsonderzoek geeft aanleiding tot misverstand. Het drugsonderzoek in de gemeente Heerde waarover geschreven is in de Telegraaf van 13 en 14 juni jongstleden, betreft een opsporingsonderzoek dat is uitgevoerd door de regiopolitie Noord- en Oost-Gelderland onder verantwoordelijkheid van het Openbaar Ministerie te Zutphen. In het kader van dat opsporingsonderzoek zijn twee personen aangehouden die verdacht worden van het dealen in drugs. Ook is een groot aantal minderjarigen uit Heerde als getuige gehoord, omdat zij drugs zouden hebben gekocht bij de verdachten. De in de krantenartikelen weergegeven cijfers en percentages betreffen derhalve geen gegevens uit een wetenschappelijk onderzoek gebaseerd op een representatieve steekproef, maar komen voort uit de reacties van lezers van de Telegraaf op «de stelling van de dag». </antwoord>
      <antwoord nummer="3 en 4">In het kader van een strafrechtelijk onderzoek worden persoonsgegevens geregistreerd. Naast de kaderwet Wet bescherming persoonsgegevens is ten aanzien van bepaalde onderwerpen, zoals verstrekking van gegevens, sectorale regelgeving van toepassing zoals de Wet Politieregisters en de Wet justitiële en strafvorderlijke gegevens. De privacyregelgeving is van toepassing op de verwerking van persoonsgegevens van alle natuurlijke personen, ongeacht hun leeftijd. Wel is het zo dat ten aanzien van jongeren beneden de 16 jaar bepalingen in deze regelgeving zijn opgenomen omtrent de uitoefening van bepaalde rechten door hun wettelijk vertegenwoordiger. Onjuist is de opvatting dat in het kader van een strafrechtelijk onderzoek, waarbij een jeugdige is betrokken geen informatie kan worden verstrekt aan diens ouders/wettelijke vertegenwoordigers. Indien, gelet op de aard van de zaak, opsporings- en vervolgingsbelangen zich daar niet tegen verzetten, kan de politie ouders informeren over het feit dat hun kind in enige hoedanigheid (verdachte, getuige of slachtoffer) in aanraking is gekomen met de politie. De privacywetgeving is daarvoor geen beletsel. Naast de mogelijkheid ouders te informeren over het feit dat hun kind in aanraking is gekomen met de politie, worden ouders ingevolge artikel 496 van het Wetboek van Strafvordering betrokken bij de strafzaak van hun kind. Ingevolge artikel 504 van het Wetboek van Strafvordering ontvangen ouders of voogd een afschrift van alle justitiële stukken die uitgaan naar de minderjarige verdachte. Privacyregelgeving biedt in beginsel geen obstakel om in het belang van de betrokken jeugdigen de ouders/wettelijke vertegenwoordigers te informeren. Of in een voorkomend geval een ouder/wettelijke vertegenwoordiger gedurende een bepaalde periode niet geïnformeerd wordt, zal afhankelijk zijn van de feiten en omstandigheden van het concrete geval. </antwoord>
      <antwoord nummer="5">Ouders en overheid hebben, ondermeer op grond van de artikelen 3, 5 en 33 van het VN-Verdrag inzake de Rechten van het Kind, een rol in de bescherming van kinderen tegen de gevaren van drugsmisbruik. De minister van Volksgezondheid, Welzijn en Sport en ik vinden het belangrijk dat ouders op de juiste manier communiceren met hun kinderen over middelengebruik, zoals drugs en alcohol, maar ouders zijn daar zelf verantwoordelijk voor. Wel proberen we ouders hierin te ondersteunen. Ouders worden voorgelicht over middelengebruik via campagnes, zoals de cannabiscampagne en de alcoholcampagne. Via het project van het Trimbos instituut «De Gezonde School en Genotmiddelen» worden ouders tijdens ouderavonden geïnformeerd over hoe zij met hun kinderen kunnen communiceren over middelengebruik. Voor vragen over drugs en alcohol, óók als het gaat om opvoedkundige adviezen, kunnen ouders altijd terecht bij de Drugsinfolijn (0900 1995) en de Alcoholinfolijn (0900 5002121). </antwoord>
      <antwoord nummer="6">Zie beantwoording vraag 2, 3, en 4. </antwoord>
      <antwoord nummer="7">Ja. Zoals ook reeds geantwoord bij de vragen 3 en 4 worden ouders, naast de mogelijkheid hen te informeren over het feit dat hun kind in aanraking is gekomen met de politie, ingevolge artikel 496 van het Wetboek van Strafvordering betrokken bij de strafzaak van hun kind. Ingevolge artikel 504 van het Wetboek van Strafvordering ontvangen ouders of voogd een afschrift van alle justitiële stukken die uitgaan naar de minderjarige verdachte. </antwoord>
      <antwoord nummer="8">Zie antwoord vraag 7. </antwoord>
      <noten afkomstig="antwoord"/>
   </antwoorden>
</kvr>
