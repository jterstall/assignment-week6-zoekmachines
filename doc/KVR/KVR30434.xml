<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koppejan en Mastwijk (beiden CDA) aan de minister van Verkeer en Waterstaat over het feit dat in Zeeland in 2008 de treinen een maand lang niet zullen rijden. (Ingezonden 25 oktober 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30434
</item>
         <item attribuut="Inhoud">In 2008 zullen in Zeeland een maand lang geen treinen rijden omdat er werkzaamheden zijn gepland. Ondanks de inzet van vervangend busvervoer zullen reizigers veel vertraging en overlast ondervinden. Kunnen de werkzaamheden zodanig worden aangepast dat de overlast voor reizigers tot het minimum beperkt worden?</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Zeeland</item>
         <item attribuut="Vindplaats">Kamervragen met antwoord 2007-2008, nr. 914, Tweede Kamer</item>
         <item attribuut="Vraagnr_bij_indiening">2070803420</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Koppejan Mastwijk</persoon>
         </item>
         <item attribuut="Datum_reaktie">2007-12-20</item>
         <item attribuut="Datum_indiening">2007-10-25</item>
         <item attribuut="Document-id">KVR30434</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1951" allpagenumbers="1951 1952" vetnummer="2070803420" code="0708tkkvr914" lopendefooter="Tweede Kamer, vergaderjaar 2007–2008, Aanhangsel" filenaam="KVR30434" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="914" onderwerp="" indiendatum="2007-10-25">
         <vrager partij="CDA" oorsprong="parlement">Koppejan Mastwijk</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="20 december 2007), zie ook Aanhangsel Handelingen nr. 819, vergaderjaar 2007–2008 en kamerstuk 29 984, nr. 113 Hieronder beantwoord ik de vragen die de leden Koppejan en Mastwijk hebben gesteld over het feit dat in 2008 de treinen in Zeeland een maand lang niet zullen rijden. In mijn brief van 6 december 2007 heb ik de Kamer verzocht mij uitstel te verlenen voor de beantwoording van deze vragen omdat ik het van belang acht de uitkomsten van het overleg tussen ProRail en de provincie Zeeland te kunnen betrekken bij mijn antwoorden. (Aanhangsel Handelingen, vergaderjaar 2007–2008, nr. 819) Naar aanleiding van uw verzoek beantwoord ik de vragen bij deze alsnog, met een voorbehoud voor nieuwe inzichten die mogelijk uit het bestuurlijk overleg in januari kunnen voortvloeien.">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het feit dat in Zeeland in 2008 een maand lang geen treinen rijden omdat er door ProRail werkzaamheden zijn gepland aan het spoor? <voetnoot nummer="1"/>
      </vraag>
      <vraag nummer="2">Bent u bekend met het feit dat in de week van 22 oktober 2007 de treinen ook al een week niet rijden vanwege werkzaamheden van ProRail aan het spoor en dat dit ondanks de inzet van busvervoer, veel vertraging (oplopend tot meer dan 3 uur per dag) en overlast geeft voor de Zeeuwse treinreiziger (zakelijke gebruikers en studenten)? </vraag>
      <vraag nummer="3">Deelt u de mening dat vertragingen en overlast van deze omvang, gedurende een maand, een te zware belasting vormen voor werk, studie en sociaal leven van de Zeeuwse burgers die afhankelijk zijn van de trein? </vraag>
      <vraag nummer="4">Vindt u het zowel vanuit het perspectief van klantvriendelijke dienstverlening als ook vanuit economisch en sociaal perspectief, verantwoord dat de Zeeuwse treinreiziger in 2008 een maand lang met vertragingen en overlast wordt geconfronteerd op de Zeeuwse spoorlijnen? </vraag>
      <vraag nummer="5">Hoe verhoudt deze overlast en uitval van treinen zich tot het streven van het kabinet om 5% reizigersgroei op het spoor te realiseren? </vraag>
      <vraag nummer="6">Bent u bereid om met ProRail in gesprek te gaan over een dusdanige aanpassing van de planning van werkzaamheden dat de overlast voor de Zeeuwse treinreiziger in 2008 tot een minimum beperkt blijft? </vraag>
      <noten afkomstig="vraag">
         <noot nummer="1" datum="2007-10-23" bron="PZC">PZC, 23 oktober 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja, ProRail heeft mij laten weten dat zij van 22 maart tot 22 april 2008 in Zeeland op meerdere locaties werkt aan het aanbrengen van geluidsbeperkende maatregelen en gelijktijdige vernieuwing van het spoor. Na overleg met alle betrokken vervoerders heeft ProRail besloten de werkzaamheden te clusteren in één grote buitendienststelling van een maand vroeg in het jaar in plaats van vele langere buitendienststellingen gedurende het gehele jaar 2008. De reden hiervan is de grote onderhoudsnoodzaak die spreiding van de werkzaamheden over meerdere perioden met minder klanthinder niet mogelijk maakte. Als alles gaat volgens planning is er in de periode van 22 maart tot 22 april 2008 geen reizigersverkeer mogelijk tussen Bergen op Zoom en Vlissingen. Voor goederenverkeer zijn er ’s nachts op weekdagen wel beperkte mogelijkheden voor verkeer van en naar de Sloehaven. </antwoord>
      <antwoord nummer="2">Ja, ProRail heeft mij gemeld dat in de herfstvakantie van 20 tot 29 oktober geen treinverkeer mogelijk is geweest tussen Roosendaal en Bergen op Zoom en tussen Goes en Middelburg. In de beide weekenden binnen deze periode is ook gewerkt ter hoogte van Kapelle. De werkzaamheden betroffen spoorvernieuwing waarbij rekening gehouden moest worden met de mogelijke aanwezigheid van explosieven. Bij het bepalen van de uitvoeringsperiode van de werkzaamheden is bewust gekozen voor de herfstvakantie omdat het aantal reizigers dan lager is dan in andere weken. Het noodgedwongen niet kunnen rijden van treinen levert voor reizigers altijd hinder en langere reistijden op. NS tracht met een alternatief vervoersaanbod per bus zo goed mogelijk in te spelen op de behoefte van haar klanten, tegen een aanvaardbare prijs. </antwoord>
      <antwoord nummer="3">Ik, en met mij alle partijen in de spoorsector realiseren zich dat grootschalige werkzaamheden aan het spoor hinder voor reizigers en klanten van goederenvervoerders met zich meebrengen. Maar werkzaamheden aan het spoor zijn onvermijdelijk om de veiligheid en de kwaliteit van spoorvervoer te kunnen blijven garanderen. In Zeeland is er sprake van een geluidsprobleem als gevolg van groeiend treinverkeer vanuit de Sloehaven. De voormalige staatssecretaris van VROM heeft bepaald dat het geluidsprobleem per 1 januari 2009 moet zijn teruggedrongen. De hiervoor afgesproken maatregelen worden in deze grote buitendienststelling gerealiseerd. De keuze waarvoor ProRail en de vervoerders zich gesteld zagen was of één lange periode van hinder of vele korte periodes van hinder voor de reiziger. ProRail heeft uiteindelijk na overleg met de vervoerders gekozen voor één lange periode in plaats van meerdere kortere periodes. Zoals in mijn inleiding aangegeven zijn in totaal vijf varianten voor de buitendienststelling bekeken. Ik deel uw mening dat tijdens zo’n lange buitendienststelling alles gedaan moet worden om de hinder voor de reizigers zo beperkt mogelijk te houden. Hiervoor is de NS verantwoordelijk. Zij moet zorgen voor voldoende goed vervangend vervoer. NS gaat mede naar aanleiding van de ervaringen bij de buitendienststelling in oktober evalueren hoe het vervangend vervoer volgend jaar verbeterd kan worden. </antwoord>
      <antwoord nummer="4">Zie mijn antwoord op vraag 3. Ten aanzien van de economische belangen geldt dat onderhoud- en vernieuwingswerk noodzakelijk zijn om de groei van het treinverkeer mogelijk te maken. De komst van de Westerschelde containerterminal is belangrijk voor de economie van Zeeland. Bij de uitvoering van de werkzaamheden wordt rekening gehouden met economische belangen van de bedrijven in de Sloehaven, door ’s nachts goederenvervoer mogelijk te maken. </antwoord>
      <antwoord nummer="5">In mijn brief van 9 oktober 2007 (kenmerk VENW/DGP-2007/8355) met antwoorden op vragen van de vaste commissie voor Verkeer en Waterstaat over het proces van capaciteitsverdeling heb ik aangegeven dat het kabinet de ambitie heeft om de huidige groei van het OV per spoor (circa 5% in 2005 en 2006) deze kabinetsperiode vast te houden. Daarvoor heb ik een Actieplan opgesteld, in samenwerking met de spoorsector, decentrale overheden, consumentenorganisaties, het bedrijfsleven en de kennisinstituten, dat op 19 november aan uw kamer verzonden is. Het Actieplan bevat korte termijn-maatregelen om het OV per spoor aantrekkelijk te maken voor steeds meer mensen, en ook maatregelen om de groei te faciliteren. Groot onderhoud en vernieuwing van het spoor is noodzakelijk, en af en toe zal daarvoor het spoor buiten dienst moeten worden gesteld. Om verdere groei van het OV per spoor te bereiken zal de betrouwbaarheid van de treindienst hoog moeten zijn. </antwoord>
      <antwoord nummer="6">Door ProRail, NS en goederenvervoerders is intensief overleg gevoerd over wijze waarop de noodzakelijke werkzaamheden het beste kunnen worden uitgevoerd. Uiteindelijk heeft ProRail besloten tot uitvoering in één aaneengesloten periode in 2008. ProRail en de provincie Zeeland hebben op mijn verzoek begin januari aanvullend bestuurlijk overleg over genoemde problematiek. Ik acht het onwaarschijnlijk dat hernieuwd overleg tot een betere oplossing zal leiden voor werkzaamheden waarvan nut en noodzaak niet ter discussie staat. De overlast voor de reizigers zal tot een minimum beperkt moeten blijven door de inzet van voldoende goed vervangend vervoer. </antwoord>
      <noten afkomstig="antwoord"/>
   </antwoorden>
</kvr>
