<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voûte-Droste (VVD) over melding ongebruikelijke transacties. (Ingezonden 27 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4719
</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven)</item>
         <item attribuut="Trefwoorden">Bankwezen Vermogensdelicten</item>
         <item attribuut="Vindplaats">Kamervragen met antwoord 1996-1997, nr. 1028, Tweede Kamer</item>
         <item attribuut="Afkomstig_van">Financiën Justitie</item>
         <item attribuut="Indiener">
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1997-04-11</item>
         <item attribuut="Datum_indiening">1997-02-27</item>
         <item attribuut="Document-id">KVR4719</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2101" allpagenumbers="2101 2102" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1028" onderwerp="" indiendatum="1997-02-27">
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="11 april 1997) Zie ook Aanhangsel Handelingen nr. 899, vergaderjaar 1996–1997">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het artikel «Melding ongebruikelijke transacties vruchteloos»? <voetnoot nummer="1"/>
      </vraag>
      <vraag nummer="2">Is het waar dat de 16 000 initiële meldingen tot geen enkele veroordeling hebben geleid? Zo ja, wat is uw mening daarover? </vraag>
      <vraag nummer="3">Wat is uw mening over de suggestie van de NVB om de objectieve criteria voor ongebruikelijke transacties te vervangen door subjectieve criteria? Hoe kan de administratieve lastendruk, veroorzaakt door deze aanpak, teruggedrongen worden? </vraag>
      <vraag nummer="4">Bent u bereid maatregelen te nemen om banken vrijwaring van strafvervolging te garanderen na een melding van een ongebruikelijke transactie? Zo ja, welke maatregelen? NVB = Nederlandse Vereniging van Banken </vraag>
      <noten afkomstig="vraag">
         <noot nummer="1" datum="1997-02-21" bron="Telegraaf">Telegraaf, 21 februari 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">De Wet melding ongebruikelijke transacties (de Wet MOT) heeft zowel preventie als repressie tot doel. Wat betreft de repressie dient de Wet MOT ter ondersteuning van het opsporings- en vervolgingsbeleid en ter verbetering van de informatiepositie van opsporings- en vervolgingsinstanties. In die zin heeft de Wet MOT reeds haar bijdrage geleverd. Wanneer het Meldpunt vaststelt dat een gemelde ongebruikelijke transactie als verdacht valt aan te merken, meldt het deze transactie aan de politie of het Openbaar Ministerie. Vervolgens wordt bezien of een nieuw onderzoek moet worden opgestart, dan wel of de informatie relevant is voor een reeds bestaand onderzoek. Dit leidt tot de vorming van procesdossiers, welke vervolgens weer kunnen leiden tot vervolging en veroordeling. Met het oog op terugkoppeling naar de meldende instellingen volgt het Meldpunt, in samenwerking met de politie, het Openbaar Ministerie en de Nederlandse Vereniging van Banken, sommige karakteristieke zaken en geeft het verloop daarvan weer in Nieuwsbrieven. Uit deze karakteristieken blijkt overigens wel dat niet is aan te geven in welke mate opsporing en vervolging voortvloeien uit een enkele MOT-melding. Verschillende opsporingstrajecten, die elkaar onderling kunnen steunen en versterken, spelen bij dergelijke zaken een rol. Volledigheidshalve merk ik nog op dat in het onderzoek van het Wetenschappelijk Onderzoek- en Documentatiecentrum, waarover wij op 17 oktober 1996 met de vaste commissies voor Financiën en voor Justitie overleg <voetnoot nummer="1"/>hebben gevoerd, is geconcludeerd dat 20% van de door het meldpunt als verdacht doorgemelde transacties bij opsporingsonderzoeken wordt betrokken. Bij het overleg over dit onderzoek is aangegeven dat – gelet op de aangekondigde maatregelen – dit percentage naar verwachting zal toenemen. </antwoord>
      <antwoord nummer="3">De suggestie van de NVB om de objectieve indicatoren voor ongebruikelijke transacties te vervangen door subjectieve criteria is in het verleden onderwerp van uitvoerig overleg geweest, zowel bij de totstandkoming van de Wet MOT in het overleg met de NVB als bij de Parlementaire behandeling. Bij het overleg met de vaste commissie voor Financiën en Justitie op 17 oktober 1996 is dit onderwerp eveneens aan de orde geweest. Aangezien is vastgesteld dat duidelijke normen essentieel zijn, is gekozen voor een combinatie van objectieve en subjectieve indicatoren. Hiermee hebben de financiële instellingen een plicht om in bepaalde situaties altijd te melden en in andere situaties zelf te bepalen of gemeld moet worden. Daarmee voldoet het wettelijk systeem aan de eis dat een opgelegde meldingsplicht ook controleerbaar en handhaafbaar moet zijn. De indicatoren zijn overigens permanent onderwerp van discussie in de werkgroep indicatoren, waarin alle deelnemende partijen, inclusief de NVB, constructief meewerken. Als gevolg van een advies van die werkgroep is bijvoorbeeld een aantal indicatoren vorig jaar reeds aangepast en zijn er nieuwe indicatoren geformuleerd. Er is echter niet geconstateerd dat alle objectieve indicatoren dienen te verdwijnen. Wat betreft de administratieve lastendruk geldt dat de Wet MOT een extra werklast met zich heeft meegebracht. Deze last is als te rechtvaardigen beoordeeld gelet op het belang van de bestrijding van het witwassen van geld, alsmede het belang dat de financiële instellingen zelf hebben bij het beschermen van de integriteit van het financiële stelsel. Om de administratieve lastendruk tot een minimum te beperken wordt thans onder andere een nieuw automatiseringssysteem bij het Meldpunt opgezet, dat in staat zal zijn meldingen nog effectiever te verwerken en beter te communiceren met de meldende instellingen. Daarnaast vindt overleg met de financiële instellingen plaats over de aanpassingen van het meldformulier en de wijze van aanlevering. Tenslotte wordt in het kader van de Begeleidingscommissie MOT, waarin de financiële instellingen eveneens vertegenwoordigd zijn, de problematiek van de terugkoppeling bezien. </antwoord>
      <antwoord nummer="4">In de Wet MOT is reeds een strafrechtelijke vrijwaring opgenomen die inhoudt dat een financiële instelling die op grond van haar wettelijke meldingsplicht meldt, strafrechtelijk wordt vrijgewaard, tenzij achteraf op basis van op andere wijze verkregen informatie blijkt dat de bank bewust aan strafbare feiten meewerkt. De informatie die de melding bevat, mag derhalve niet de grondslag zijn voor een opsporingsonderzoek of gerechtelijk vooronderzoek tegen diegene die de melding heeft gedaan. De banken hebben daarmee de zekerheid dat zij niet op grond van de gemelde gegevens strafrechtelijk worden aangepakt. Aan de andere kant blijven de meldingsplichtige financiële instellingen wel strafrechtelijk aansprakelijk voor witwassen van geld, indien op basis van informatie die politie en Justitie op andere wijze ter kennis is gekomen blijkt dat de instelling actief betrokken is bij witwassen van geld. Een vrijwaring voor dit laatste zou in strijd komen met onze rechtsbeginselen. De huidige strafrechtelijke vrijwaring is daarmee zeer evenwichtig. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 000 VI" documentnummer="28">Kamerstuk 25 000 VI, nr. 28</noot>
      </noten>
   </antwoorden>
</kvr>
