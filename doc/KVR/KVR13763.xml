<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Van der Hoek (beiden PvdA) aan de staatssecretaris van Volksgezondheid, Welzijn en Sport over een 10-jarige jongen die in de jeugdpsychiatrische instelling Van Krevelenhuis verbleef. (Ingezonden 7 mei 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13763
</item>
         <item attribuut="Inhoud">Vragen over separatie en mogelijk afzondering en fixatie van de 10-jarige Wouter. Gevraagd wordt onder meer of de Wet BOPZ van toepassing is op kinderen jonger dan 12 jaar.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Geestelijk gehandicapten Jeugdigen Psychiatrische ziekenhuizen</item>
         <item attribuut="Vindplaats">Kamervragen met antwoord 2000-2001, nr. 1260, Tweede Kamer</item>
         <item attribuut="Vraagnr_bij_indiening">2000110450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Van der Hoek</persoon>
         </item>
         <item attribuut="Datum_reaktie">2001-05-31</item>
         <item attribuut="Datum_indiening">2001-05-07</item>
         <item attribuut="Document-id">KVR13763</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2627" allpagenumbers="2627 2628 2629" vetnummer="2000110450" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13763" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1260" onderwerp="" indiendatum="2001-05-7">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Van der Hoek</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-05-31">
         <antwoorder functie="minister" ministerie="Welzijn, Volksgezondheid en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich de eerdere vragen en uw antwoorden over Wouter, een 10-jarige jongen die verbleef in de jeugdpsychiatrische instelling Van Krevelenhuis in Oegstgeest? <voetnoot nummer="1"/>
      </vraag>
      <vraag nummer="2">Herinnert u zich dat u heeft geantwoord dat Wouter volgens ingewonnen informatie door de inspectie niet is gesepareerd in het kader van de Wet BOPZ, maar dat het kind enkele malen is afgezonderd in de eigen kamer gedurende tien minuten, en dat daarom geen melding bij de inspectie was vereist? </vraag>
      <vraag nummer="3" voetnoot="2">Moet niet op grond van het verslag, <voetnoot nummer="2"/>van behandeling aan de ouders en de overzichten van afzonderingsmomenten, worden geconcludeerd dat wel degelijk sprake is geweest van het toepassen van middelen en maatregelen, zoals bedoeld in de Wet BOPZ, in ieder geval van separatie (expliciet genoemd in het verslag en registratieformulieren van middelen en maatregelen), verscheidene malen langer dan 10 minuten, mogelijk afzondering en fixatie (enkele malen expliciet vermeld in registratieformulieren)? </vraag>
      <vraag nummer="4">Bent u bekend met het feit dat de ouders van Wouter toestemming hebben geweigerd voor het toepassen van middelen en maatregelen, en daartegen hebben geprotesteerd? </vraag>
      <vraag nummer="5">Hoe is de juridische positie van kinderen jonger dan 12 jaar, die als categorie niet staan genoemd in de Wet BOPZ? Is de Wet BOPZ daardoor wel of niet op hen van toepassing, en is daarmee het toepassen van middelen en maatregelen nu wel of niet toegestaan? </vraag>
      <vraag nummer="6">Indien het passen van middelen en maatregelen zoals bedoeld in de Wet BOPZ is toegestaan voor kinderen jonger dan 12 jaar, is dan per incident melding aan inspectie en ouders vereist? Zo ja, waarom was er geen melding aan de inspectie? Hoe kunt u bewerkstelligen dat dit voortaan wel gebeurt in alle gevallen waarbij jonge kinderen zijn betrokken? </vraag>
      <vraag nummer="7">Hanteert het Van Krevelenhuis protocollen voor het toepassen van middelen en maatregelen, en zo ja, zijn die toegepast? </vraag>
      <vraag nummer="8">Indien het toepassen van middelen en maatregelen zoals bedoeld in de Wet BOPZ niet in dit geval was toegestaan, kunt u dan aangeven hoe u ervoor zult zorgen dat instellingen zich op dit punt aan de wet houden? </vraag>
      <vraag nummer="9">Bent u bereid te onderzoeken onder welke voorwaarden kan worden gekomen tot een wettelijk verbod in Nederland op het separeren en fixeren van in ieder geval alle kinderen die zijn opgenomen in psychiatrische instellingen en instellingen voor verstandelijk gehandicapten? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="788">Aanhangsel Handelingen, nr. 788, Vergaderjaar 2000–2001.</noot>
         <noot nummer="2">Ondershands aan de staatssecretaris toegezonden</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. De betrokken jeugdige was op vrijwillige basis opgenomen in de jeugdpsychiatrische kliniek Curium. Bij vrijwillige opname is de WGBO van toepassing. Met betrekking tot de behandeling van patiënten jonger dan 12 jaar beslissen de ouders of de voogd. Zij oefenen namens het kind alle patiëntenrechten uit. De volgende plichten rusten op de hulpverleners: De hulpverlener licht de vertegenwoordigers op een duidelijke wijze in over het voorgenomen onderzoek en de voorgestelde behandeling en over de ontwikkelingen omtrent het onderzoek, de behandeling en de gezondheidstoestand van de patiënt. Voor verrichtingen ter uitvoering van een behandelingsovereenkomst is de toestemming van de vertegenwoordigers vereist. De hulpverlener moet zich bij zijn werkzaamheden de zorg van een goed hulpverlener in acht nemen en handelen in overeenstemming met de op hem rustende verantwoordelijkheid, voortvloeiende uit de voor hulpverleners geldende professionele standaard. De hulpverlener komt zijn verplichtingen na jegens de vertegenwoordigers, tenzij die nakoming niet verenigbaar is met de zorg van een goed hulpverlener. Indien de vertegenwoordiger niet akkoord gaat met de behandeling en de hulpverlener geen andere behandelmogelijkheden (minder ingrijpende interventies) heeft, kan de vertegenwoordiger de behandelingsovereenkomst opzeggen. Ook kan de vertegenwoordiger het optreden van de hulpverlener laten toetsen door de klachtencommissie en/of een andere instantie (bijvoorbeeld de tuchtrechter). </antwoord>
      <antwoord nummer="3">Er is sprake geweest van het toepassen van fixatie en «afzondering» (Wouter is op zijn eigen kamer alleen gelaten) in het kader van de geneeskundige behandelingsovereenkomst (WGBO). De ouders hebben zich in eerste instantie niet verzet tegen de opname in de jeugdpsychiatrische instelling Curium. </antwoord>
      <antwoord nummer="4">Ja, daarmee ben ik inmiddels bekend. </antwoord>
      <antwoord nummer="5">Opname in een jeugdpsychiatrische instelling geschiedt krachtens het ouderlijk gezag (of de voogdij). Alleen als ouders (die het gezag uitoefenen) tegen opneming en verblijf zijn of indien zij daarover onderling van mening verschillen is een machtiging (in het kader van de Wet BOPZ) vereist. In geval er een rechtelijke machtiging als bedoeld in de Wet BOPZ verleend is, kunnen middelen en maatregelen worden toegepast als de ouders daarmee instemmen. Is dat niet het geval dan mogen deze middelen of maatregelen alleen worden toegepast als sprake is van een noodsituatie als bedoeld in artikel 39 van de Wet BOPZ. Indien de ouders akkoord gaan met opname, vindt het eventueel toepassen van fixatie en «afzondering» plaats in het kader van de WGBO. In deze wet is de toestemming van de ouders vooraf vereist. Bij een noodsituatie is overleg, direct volgend op het toepassen van middelen en maatregelen, vereist. Op basis van dit overleg wordt dan een overeenkomst aangegaan waarin het toepassen van middelen en maatregelen een plaats kan hebben. Indien ouders of de vertegenwoordiger niet akkoord gaan met de verrichtingen binnen de geneeskundige behandelingsovereenkomst en de hulpverlener geen andere behandelmogelijkheden (minder ingrijpende interventies) voorhanden heeft, kan de vertegenwoordiger de behandelingsovereenkomst opzeggen. Ook kan de vertegenwoordiger het optreden van de hulpverlener laten toetsen door de klachtencommissie en/of een andere instantie (bijvoorbeeld de tuchtrechter). </antwoord>
      <antwoord nummer="6">Ja, bij het toepassen van middelen of maatregelen als bedoeld in artikel 39, lid 3 Wet BOPZ is melding aan de Inspectie vereist. De geneeskundige behandelingsovereenkomst kent, in tegenstelling tot de artikelen 38 en 39 van de Wet BOPZ, geen plicht tot het melden van ingrijpende verrichtingen/middelen en maatregelen aan de Inspectie. De november 1999 is de richtlijn «De Wet BOPZ en pedagogische maatregelen in de kinder- en jeugdpsychiatrie» tot stand gekomen. Deze richtlijn is opgesteld door het Trimbos-instituut en het Landelijk Beraad Kinder- en jeugdpsychiatrie van GGZ Nederland. Volgens deze richtlijn zou de toepassing van middelen en maatregelen bij jeugdigen jonger dan 12 jaar, waartegen de jeugdige zich verzet, altijd gemeld moeten worden aan de Inspectie, ook al hebben de ouders toestemming voor de toepassing gegeven. In de richtlijn wordt eveneens geadviseerd om separatie bij jeugdigen tot 12 jaar niet toe te passen en – overeenkomstig adviezen van de Inspectie – afzondering van kinderen uitsluitend onder begeleiding toe te passen. Aangezien de richtlijn niet verplichtend is en de WGBO niet in een meldingsplicht voorziet, heeft de Inspectie geen zicht op het aantal kinderen jonger dan 12 jaar dat in het kader van de geneeskundige behandelingsovereenkomst is opgenomen en dat binnen deze overeenkomst met separatie, afzondering, fixatie, dwangmedicatie en/of gedwongen toediening van voeding of vocht wordt toegepast. In een onderzoek van de Inspectie naar de kwaliteit van de zorg in de kinder- en jeugdpsychiatrie dat in 2001 wordt uitgevoerd (rapportage eerste kwartaal 2002) zal ondermeer aandacht worden gegeven aan de implementatie van voornoemde richtlijn en het instellingsbeleid rondom de toepassing van middelen en maatregelen. </antwoord>
      <antwoord nummer="7">Ja, het Van Krevelenhuis hanteert een protocol voor het toepassen van middelen en maatregelen. Dit protocol is in 1999 vastgesteld en wordt momenteel aangepast aan de landelijke richtlijn van het Trimbos-instituut die in 2000 is verschenen. </antwoord>
      <antwoord nummer="8">Het toepassen van separatie, afzondering, fixatie, dwangmedicatie en/of het gedwongen toedienen van voeding of vocht in het kader van een geneeskundige behandelingsovereenkomst dient met toestemming van de vertegenwoordigers (ouders of voogd) te geschieden. Zonder toestemming van de ouders kunnen deze maatregelen (buiten acute noodsituaties) niet plaatsvinden, zonder dat een BOPZ-procedure is ingezet. In principe is de huidige wetgeving toereikend. In de Kwaliteitswet zorginstellingen worden instellingen opgedragen om een systeem van interne kwaliteitsborging op te zetten. Onder de activiteiten die een instelling bij haar kwaliteitsbeleid moet betrekken, behoren in elk geval activiteiten die gericht zijn op het terugdringen van het aantal ingrijpende interventies/middelen en maatregelen. Deze verrichtingen dienen zoveel mogelijk vermeden te worden. De Inspectie ziet toe op de aanwezigheid en werking van kwaliteitssystemen, ook in relatie tot middelen en maatregelen die zowel in het kader van de WGBO als van de BOPZ mogelijk zijn. </antwoord>
      <antwoord nummer="9">Naar mijn mening is er op dit moment geen aanleiding tot een dergelijk onderzoek. De richtlijn «De Wet BOPZ en de pedagogische maatregelen in de kinder- en jeugdpsychiatrie» (zie vraag 6) worden geëvalueerd door het Trimbos-instituut. De kinder- en jeugdpsychiatrie maakt onderdeel uit van de tweede evaluatie van de Wet BOPZ. Over beide evaluaties wordt u geïnformeerd in het eerste kwartaal van 2002. </antwoord>
      <noten afkomstig="antwoord"/>
   </antwoorden>
</kvr>
