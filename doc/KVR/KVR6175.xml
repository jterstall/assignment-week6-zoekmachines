<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de Raad van Arbitrage voor het Bouwbedrijf. (Ingezonden 18 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6175
</item>
         <item attribuut="Rubriek">Bouw (Overig)</item>
         <item attribuut="Trefwoorden">Bouwnijverheid</item>
         <item attribuut="Vindplaats">Kamervragen met antwoord 1997-1998, nr. 430, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-12-12</item>
         <item attribuut="Datum_indiening">1997-11-18</item>
         <item attribuut="Document-id">KVR6175</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="879" allpagenumbers="879 880" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6175" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="430" onderwerp="" indiendatum="1997-11-18">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-12-12">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft de minister van Verkeer en Waterstaat het vetorecht bij de benoeming van leden en voorzitter van de Raad van Arbitrage voor de Bouwbedrijven in Nederland, alsmede bij de herziening van de statuten van de Raad? <voetnoot nummer="1"/>Zo ja, heeft de minister ooit gebruik gemaakt van dit vetorecht? </vraag>
      <vraag nummer="2">Is er een wettelijke grondslag voor deze taak van de minister? Zo ja, welke? Zo neen, waarom heeft de minister van Verkeer en Waterstaat deze taak op zich genomen? </vraag>
      <vraag nummer="3" voetnoot="2">Subsidieert de rijksoverheid de Raad op enige wijze? <voetnoot nummer="2"/>Zo ja, op welke titel, en worden dergelijke subsidies ook aan andere arbitrage-instituten, zoals het NAI, verstrekt? </vraag>
      <vraag nummer="4">Waarom worden in de Raad statutair uitsluitend leden benoemd uit de geledingen van uitvoerend bouwbedrijf, architecten en adviesbureaus, maar niet uit consumentenorganisaties en koepelorganisaties van woningcorporaties en andere professionele opdrachtgevers voor bouwprojecten? </vraag>
      <vraag nummer="5">Klopt het dat, hoewel partijen formeel vrij zijn om hierover andere afspraken te maken, in koop-aannemingsovereenkomsten standaard de passage is opgenomen dat partijen eventuele geschillen aan de Raad voorleggen en dus niet aan de burgerlijke rechter? </vraag>
      <vraag nummer="6">Zo ja, deelt u de mening dat er dan, met name in de verhouding tussen een particulier en een aannemer, feitelijk sprake is van een slikken-of-stikken-constructie? </vraag>
      <vraag nummer="7">Hebt u inzicht in welke verhouding de uitspraken in de aan de Raad voorgelegde geschillen tussen een bouwbedrijf en een particulier gunstig waren voor de ene en de andere partij? </vraag>
      <vraag nummer="8">Is u bekend of bij arbitragezaken – in afwijking van de statuten van de Raad – arbiters worden benoemd die geen lid zijn van de Raad, of een leeftijd hebben ouder dan zeventig jaar? Zo ja, acht u dit in overeenstemming met de gewenste zorgvuldigheid van een arbitrage-instituut? </vraag>
      <vraag nummer="9">Is er van rijkswege enige kwaliteitscontrole op de arbitrage door de Raad? Zo ja, welke? </vraag>
      <vraag nummer="10">Zo neen, deelt u de mening dat het uit het oogpunt van consumentenbescherming wenselijk is dat er een vorm van externe, onafhankelijke kwaliteitscontrole komt? </vraag>
      <noten afkomstig="vraag">
         <noot nummer="1">Statuten RvA Bouwbedrijf, versie 1 september 1997, artikelen 6, 8 en 33</noot>
         <noot nummer="2">Raad van Arbitrage, Jaarverslag 1995, pag. 3</noot>
      </noten>
   </vragen>
   <antwoorden aantal="10">
      <antwoord nummer="1">Herziening van de statuten en benoeming van voorzitter en leden van de Raad van Arbitrage voor de Bouwbedrijven in Nederland behoeven de goedkeuring van de minister van Verkeer en Waterstaat. Voor onthouding van de goedkeuring heeft nimmer aanleiding bestaan. </antwoord>
      <antwoord nummer="2">De betrokkenheid van de minister van Verkeer en Waterstaat berust niet op een wettelijke grondslag. In 1936 is in de statuten van de Raad van Arbitrage de onder 1 bedoelde bevoegdheid van de minister opgenomen, aangezien het wenselijk werd geoordeeld van overheidswege bepaalde statutaire waarborgen te creëren voor een kwalitatief goede behandeling van bouwgeschillen. </antwoord>
      <antwoord nummer="3">Ja. Namens de bouwdepartementen verleent de minister van Verkeer en Waterstaat de Stichting Arbitrage Bouwnijverheid in haar exploitatie een jaarlijkse bijdrage, die primair wordt aangewend voor moderatie van de kosten van arbitrage in ondermeer kleine geschillen waarbij consumenten zijn betrokken, en voor de kostendelging van pro Deogeschillen. Voor wat betreft andere arbitrageinstituten – voor zover werkzaam op het terrein van de bouw – verstrekt de rijksoverheid (ministerie van Volkshuisvesting, Ruimtelijke Ordening en Milieubeheer) aan de Stichting Arbitrage Instituut Bouwkunst (AIBK), die zorg draagt voor de beslechting van geschillen tussen opdrachtgevers en architecten, een jaarlijkse bijdrage in de exploitatiekosten. Aan het Nederlands Arbitrage Instituut (NAI) worden geen subsidies van rijkswege verstrekt. </antwoord>
      <antwoord nummer="4">Arbiters worden statutair tevens benoemd uit de gelederen van de Nederlandse Juristen Vereniging. Voorts heeft een aanzienlijk aantal arbiters, benoemd uit de geledingen van architecten en adviesbureaus, een jarenlange ervaring in de positie van professionele opdrachtgever. Overigens al geruime tijd worden door het bestuur van de Raad van Arbitrage en de besturen van enige consumentenorganisaties de mogelijkheden verkend van deelname aan de bouwarbitrage door vertegenwoordigers uit deze organisaties. </antwoord>
      <antwoord nummer="5">Op grond van de in de praktijk veelal gehanteerde model koop-/aannemingsovereenkomst, die door de Stichting Garantie Instituut Woningbouw wordt voorgeschreven met betrekking tot van overheidswege gesubsidieerde en niet gesubsidieerde eengezinshuizen met toepassing van de garantie- en waarborgregeling, worden geschillen beslecht door de Raad van Arbitrage voor de Bouwbedrijven in Nederland. Dit model is in juni 1992 vastgesteld door de Koninklijke Notariële Broederschap, de Nederlandse Vereniging van Makelaars in onroerende zaken NVM, de Nederlandse Vereniging van Bouwondernemers, N.V. Bouwfonds Nederlandse Gemeenten, de Consumentenbond en de Vereniging Eigen Huis. </antwoord>
      <antwoord nummer="6">Neen, dit standpunt acht ik in zijn algemeenheid onjuist. Het antwoord op de vraag of een particulier in de verhouding met een aannemer slechts de keuze heeft tussen aanvaarding van een arbitraal beding of in het geheel niet contracteren, hangt af van de concrete omstandigheden van het geval. </antwoord>
      <antwoord nummer="7">Volgens opgave van de Raad van Arbitrage is in 50% van de vonnissen de opdrachtgever in meerdere mate in het gelijk gesteld dan de aannemer. Voor 1996 is het percentage 47, waarvan 18% voor opdrachtgevers die geheel in het gelijk zijn gesteld. </antwoord>
      <antwoord nummer="8">Voorzover valt na te gaan is nimmer een arbiter als lid van een scheidsgerecht benoemd anders dan in overeenstemming met de statuten van de Raad van Arbitrage. Dit neemt niet weg dat arbiters ouder dan 70 jaar nog belast kunnen zijn met de afronding van lopende arbitrageprocedures. </antwoord>
      <antwoord nummer="9">Zie antwoord op vraag 1 en 2. Op de inhoud van de rechtspraak in arbitrage vindt evenwel geen overheidscontrole plaats, zulks in overeenstemming met het Wetboek van Burgerlijke Rechtsvordering. </antwoord>
      <antwoord nummer="10">Ik zie, ook uit een oogpunt van consumentenbescherming, geen enkele aanleiding voor aanvullende maatregelen met betrekking tot het toezicht op de Raad van Arbitrage voor de Bouwbedrijven in Nederland. </antwoord>
      <noten afkomstig="antwoord"/>
   </antwoorden>
</kvr>
