<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Vliegenthart (beiden PvdA) over eigen bijdrage in de ziekenfondswet. (Ingezonden 5 december 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4182
</item>
         <item attribuut="Inhoud">Betreft de compensatie van koopkrachteffecten ten gevolge van de eigen-bijdrageregeling ZFW voor personen met een WAO uitkering op minimumniveau.</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Eigen bijdrage Ziekenfondsen</item>
         <item attribuut="Vindplaats">Kamervragen met antwoord 1996-1997, nr. 503, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-01-10</item>
         <item attribuut="Datum_indiening">1996-12-05</item>
         <item attribuut="Document-id">KVR4182</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1033" allpagenumbers="1033 1034" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="503" onderwerp="" indiendatum="1996-12-5">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Geldt de compensatie van koopkrachteffecten ten gevolge van invoering van een eigen bijdrage van f 200 in de ziekenfondswet, door middel van een verlaging van de maximale eigen bijdrage tot f 100, voor alle personen met een minimumuitkering? Met andere woorden: is de opsomming in de brief van 1 juli 1996 aan Zorgverzekeraars Nederland onvolledig en geldt deze verlaging van de maximale eigen bijdrage ook voor personen die een WAO uitkering hebben op minimumniveau? </vraag>
      <vraag nummer="2">Zo neen, waarom precies worden voor deze mensen de koopkrachteffecten niet gecompenseerd? </vraag>
      <vraag nummer="3">Deelt u het uitgangspunt bij maatregelen ter compensatie van de koopkrachtgevolgen van invoering van een eigen bijdrage in het ziekenfonds, dat chronisch zieken, ouderen en mensen met een minimumuitkering gecompenseerd worden. </vraag>
      <vraag nummer="4">Bent u bereid deze categorie alsnog toe te voegen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1, 2 en 4">Bij de totstandkoming van de per 1 januari 1997 in te voeren eigen-bijdrageregeling ZFW gold als een van de uitgangspunten dat de ziekenfondsen geen inkomensonderzoeken zouden moeten verrichten om aan de hand daarvan de maximum eigen bijdrage te bepalen. Een dergelijke inkomenstoets zou de uitvoering van de regeling zeer ernstig bemoeilijken. Om de groepen verzekerden te traceren voor wie een verlaagd maximum relevant werd geacht, is in de brief van 1 juli 1996 aan Zorgverzekeraars Nederland een opsomming gegeven van de uitkeringsgerechtigden met een aan het sociaal minimum gerelateerde uitkering. Deze opsomming is inmiddels in de Bijdrageregeling ziekenfondsverzekering (Stcrt. 1996, 224) vastgelegd. Het betreft de verzekerden met een uitkering ingevolge de Algemene bijstandswet, de Algemene Arbeidsongeschiktheidswet, de Wet inkomensvoorziening oudere en gedeeltelijk arbeidsongeschikte gewezen zelfstandigen, de Wet inkomensvoorziening oudere en gedeeltelijk arbeidsongeschikte werkloze werknemers, de Toeslagenwet en de Algemene nabestaandenwet. Een WAO-uitkering betreft een aan het loon gerelateerde uitkering en verzekerden met een dergelijke uitkering komen in beginsel niet in aanmerking voor een verlaagd maximum. Indien echter de WAO-uitkering lager zou uitkomen dan het relevante sociale minimum, ontvangen betrokkenen tevens een aanvullende uitkering op grond van de Toeslagenwet. Deze verzekerden komen op grond van de uitkering ingevolge de Toeslagenwet wél in aanmerking voor het verlaagde maximum van f 100,–. Dit geldt overigens ook voor mensen met een uitkering tot het sociale minimum op grond van de Toeslagenwet als aanvulling op een uitkering op grond van andere werknemersverzekeringen, zoals bijvoorbeeld de Werkloosheidswet. </antwoord>
      <antwoord nummer="3">Ik ben van mening dat bij de invoering van eigen bijdragen in de ziekenfondsverzekering zo veel mogelijk rekening moet worden gehouden met de koopkrachteffecten voor de verschillende categorieën verzekerden. In het kader van de eigen-bijdrageregeling ZFW is dat binnen de uitvoeringstechnische mogelijkheden gebeurd door een verlaagde maximum eigen bijdrage voor verzekerden met een uitkering op het sociale minimum en een compensatieregeling ten behoeve van «chronisch zieken». Daarnaast geldt voor alle volwassen ziekenfondsverzekerden (hoofdverzekerden en medeverzekerden) in 1997 een reductie van de nominale premie van f 110,– per verzekerde per jaar. Overigens is in het kader van de onderhavige eigen-bijdrageregeling wegens definitieproblemen niet gekozen voor het begrip chronisch zieken, maar voor zorggebruikers met structurele hoge zorgkosten. Verzekerden die in 1997 de maximale eigen bijdrage van f 200,– moeten betalen en niet al op een andere wijze geheel gecompenseerd worden, komen in aanmerking voor restitutie van f 90,–. Samen met de reductie van de nominale premie worden deze verzekerden geheel gecompenseerd. </antwoord>
      <noten afkomstig="antwoord"/>
   </antwoorden>
</kvr>
