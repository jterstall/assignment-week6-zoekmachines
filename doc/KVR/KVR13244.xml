<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hindriks (PvdA) aan de minister van Economische Zaken over Corus. (Ingezonden 20 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13244
</item>
         <item attribuut="Inhoud">Vragen over alternatieven voor de aangekondigde ontslagen bij de Britse tak van staalconcern Corus. De Britse regering overweegt te participeren in alternatieven voor de herstructurering (Algemeen Dagblad, 15 februari 2001).</item>
         <item attribuut="Rubriek">Bedrijfsleven en industrie (Industrie) Energie, water en grondstoffen (Grondstoffen) Inkomen en rechtspositie (Ontslagen)</item>
         <item attribuut="Trefwoorden">Groot-Brittannië Metaalindustrie Ontslagen</item>
         <item attribuut="Vindplaats">Kamervragen met antwoord 2000-2001, nr. 799, Tweede Kamer</item>
         <item attribuut="Vraagnr_bij_indiening">2000106750</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Hindriks</persoon>
         </item>
         <item attribuut="Datum_reaktie">2001-03-06</item>
         <item attribuut="Datum_indiening">2001-02-20</item>
         <item attribuut="Document-id">KVR13244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1657" allpagenumbers="1657 1658" vetnummer="2000106750" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13244" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="799" onderwerp="" indiendatum="2001-02-20">
         <vrager partij="PvdA" oorsprong="parlement">Hindriks</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2001-03-6">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de voornemens van het staalconcern Corus en de Britse regering om te zoeken naar alternatieven voor de aangekondigde ontslagen? <voetnoot nummer="1"/>
      </vraag>
      <vraag nummer="2">Heeft u over de voorgenomen herstructurering en de alternatieve plannen overleg gevoerd met uw Britse ambtgenoot? Zo ja, wat waren de uitkomsten van dat overleg? Zo neen, waarom is nog geen overleg tot stand gekomen? </vraag>
      <vraag nummer="3">Heeft u met de concernleiding van Corus overleg gevoerd, de centrale ondernemingsraad of de vakbeweging overleg gevoerd over de herstructureringsvoornemens en zo ja wat waren de uitkomsten van dat gevoerde overleg? Zo neen, waarom is dat overleg tot heden uitgebleven? </vraag>
      <vraag nummer="4">Hoe beoordeelt u de aankondiging dat de Britse regering overweegt te participeren in alternatieven voor de aangekondigde herstructurering? </vraag>
      <vraag nummer="5">Bent u voornemens om, al of niet in samenwerking met de Britse regering, maatregelen te nemen met het doel de positie van de staalindustrie te versterken, zo ja welke maatregelen overweegt u? Zo neen, waarom blijven beleidsvoornemens op dat punt uit? </vraag>
      <vraag nummer="6">Kunt u uiteenzetten op welke wijze investeringen in nieuwe producten en processen kunnen leiden tot een versterking van de positie van de staalindustrie in Engeland en Nederland? Bent u bereid dergelijke investeringen te bevorderen, zo ja op welke wijze? </vraag>
      <noten afkomstig="vraag">
         <noot nummer="1" titel="Corus zoekt naar alternatief ontslaggolf">Algemeen Dagblad 15 februari 2001: «Corus zoekt naar alternatief ontslaggolf»</noot>
      </noten>
   </vragen>
   <antwoorden aantal="6">
      <antwoord nummer="1">Ja, mij is bekend dat er overleg plaatsvindt tussen Corus en de Britse overheid naar aanleiding van de door Corus aangekondigde herstructurering. </antwoord>
      <antwoord nummer="2">Corus is overigens een zelfstandig bedrijf. Bedrijven zijn primair zelf verantwoordelijk voor het oplossen van individuele problemen. Daarbij is in beginsel geen rol weggelegd voor de overheid. In dit kader verwijs ik u ook naar de brieven van mijn voorgangers aan de Tweede Kamer der Staten-Generaal van 24 februari 1993 over «Industriebeleid in de jaren negentig» (TK 1992–1993 23031001) en van 3 november 1997 over «ondernemingen in moeilijkheden» (TK 1997–1998 25080026). Er heeft overleg plaatsgevonden tussen mijn ministerie en het Britse Department of Trade and Industry (DTI). Daarin gaf DTI aan in overleg te treden met Corus om de achtergronden en de effecten van de reorganisaties met het bedrijf te bespreken. </antwoord>
      <antwoord nummer="3">Ik heb geen overleg gevoerd met de centrale ondernemingsraad of de vakbeweging naar aanleiding van de aangekondigde plannen. Voor de achtergronden hiervoor verwijs ik naar het antwoord op vraag 2. Wel is nog in december jl. door mijn ministerie en de vakbeweging gesproken over ontwikkelingen in de staalindustrie en bij Corus in het algemeen. </antwoord>
      <antwoord nummer="4">De Britse regering heeft overleg met Corus en zal binnen de mogelijkheden die zij heeft, bijdragen aan het zoeken naar vervangende werkgelegenheid voor het verlies aan arbeidsplaatsen bij de vestigingen van Corus in het Verenigd Koninkrijk. Met name in regio’s die economisch zwaar getroffen zullen worden door de gevolgen van deze herstructurering. Zij moet hierbij rekening houden met de in de Europese Unie geldende kaders voor ondersteuning vanuit de overheid. </antwoord>
      <antwoord nummer="5">In het kader van de EGKS (Europese Gemeenschap voor Kolen en Staal) vindt afstemming plaats over de ontwikkelingen op het gebied van staal. Deze industrietak heeft te maken met afnemers, zoals de automobielindustrie, die zich steeds meer in grote conglomeraten verenigen. Om in te spelen op deze ontwikkelingen op de wereldmarkt zien we ook binnen de staalindustrie een verdere tendens tot samenwerken en fuseren. Vanuit de EGKS wordt gekeken naar de positie van de Europese staalindustrie als geheel en de ontwikkelingen op de wereldmarkt. Als landen binnen de Europese Unie maatregelen treffen ten gunste van hun staalindustrie in dat betreffende land, zullen deze maatregelen moeten voldoen aan de in Europees kader geldende staalsteuncode. Ik zie geen aanleiding om, buiten het beschikbare generieke EZ-instrumentarium, specifieke maatregelen te treffen gericht op de staalindustrie. </antwoord>
      <antwoord nummer="6">Het is primair aan de bedrijven om maatregelen te treffen om hun positie op de wereldmarkt te versterken. Zij kunnen daarbij gebruik maken van overheidsinstrumenten die in landen gelden, tenminste voorzover toepassing daarvan in overeenstemming is met de staalsteuncode. Dat geldt voor alle Europese landen. Bedrijven in Nederland kunnen gebruik maken van de technologieregelingen in het generieke EZ-instrumentarium. Een van de initiatieven die door de Nederlandse overheid is genomen in het belang van deze industrietak in Nederland, is het mede opzetten van het topinstituut metalen, het NIMR (Netherlands Institute for Metals Research) in 1997. Dit instituut moet er toe bijdragen dat de versnipperde kennisopbouw in het verleden veel beter wordt afgestemd met het bedrijfsleven en wordt toegespitst op de (toekomstige) behoefte van het bedrijfsleven. Corus is een van de bedrijven die betrokken zijn bij het NIMR. </antwoord>
      <noten afkomstig="antwoord"/>
   </antwoorden>
</kvr>
