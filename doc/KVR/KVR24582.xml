<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Huizinga-Heringa (ChristenUnie), Koomen (CDA) en Noorman-den Uyl (PvdA) aan de minister van Justitie over benoemingen van bewindvoerders. (Ingezonden 25 november 2005); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24582
</item>
         <item attribuut="Inhoud">Vragen naar aanleiding van rapport PriceWaterhouse Coopers over bewindvoeringssubsidie WSNP 2002, in het bijzonder over maximum 'caseload' voor bewindvoerders. Indieners maken zich zorgen over het weren van mensen uit de Wet schuldsanering natuurlijke personen (WSNP), omdat rechtbanken geen bewindvoerders kunnen of willen benoemen.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen</item>
         <item attribuut="Vindplaats">Kamervragen met antwoord 2005-2006, nr. 596, Tweede Kamer</item>
         <item attribuut="Vraagnr_bij_indiening">2050603850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
            <persoon partij="CDA">Koomen</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-12-20</item>
         <item attribuut="Datum_indiening">2005-11-25</item>
         <item attribuut="Document-id">KVR24582</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1269" allpagenumbers="1269 1270 1271 1272" vetnummer="2050603850" code="0506tkkvr596" lopendefooter="Tweede Kamer, vergaderjaar 2005–2006, Aanhangsel" filenaam="KVR24582" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="596" onderwerp="" indiendatum="25november 2005">
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="CDA" oorsprong="parlement">Koomen</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-12-20">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Is het u bekend dat een bewindvoerder gemiddeld 41 uur moet besteden aan een dossier en dat de effectieve «caseload» derhalve 4 dossiers per maand is? <voetnoot nummer="1"/>
      </vraag>
      <vraag nummer="2">Wat is naar uw oordeel de maximum caseload aan sanieten van een bewindvoerder? </vraag>
      <vraag nummer="3">Is het u bekend dat momenteel sprake is van fluctuerende aantallen benoemingen per bewindvoerder en dat daarmee de continuïteit van de werkzaamheden van de bewindvoerder wordt ondermijnd? Is het niet in het belang van de rechtbank, de saniet en de schuldeiser, dat deze continuïteit wordt gewaarborgd? </vraag>
      <vraag nummer="4">Hoe kan een individuele rechter vaststellen of een bewindvoerder, die meestal bij verschillende rechtbanken staat ingeschreven, teveel benoemingen heeft zonder een landelijk opererend systeem? </vraag>
      <vraag nummer="5">Wordt bij de toewijzing aan een bewindvoerder van WSNP-zaken rekening gehouden met de caseload die de bewindvoerder in andere arrondissementen heeft? Zo ja, waar zitten dan de knelpunten? </vraag>
      <vraag nummer="6" voetnoot="2">Hoe groot acht u het risico dat schuldsaneringsregelingen bij meer dan vier benoemingen per maand per bewindvoerder, niet over de hele periode van drie jaar <voetnoot nummer="2"/>door dezelfde bewindvoerder kunnen worden uitgevoerd? Heeft dit gevolgen voor de kwaliteit, de snelheid en de efficiënte van het verloop van een regeling? </vraag>
      <vraag nummer="7">Komt het voor dat rechtbanken bepaalde bewindvoerders verzoeken meer zaken op zich te nemen, terwijl diezelfde bewindvoerders op grond van het achterwege blijven van verslaglegging worden voorgedragen voor ontslag? Worden bewindvoerders op deze wijze niet geprest meer zaken op zich te nemen, terwijl zij al achterstanden hebben? </vraag>
      <vraag nummer="8">Hoe beoordeelt u deze situatie, in de wetenschap dat een deel van de bewindvoerders minder dossiers krijgt toegewezen dan de effectieve caseload? Is naar uw oordeel sprake van een capaciteitsprobleem of gaat het om een vermeend probleem en is slechts sprake van een onbalans in de benoemingen? </vraag>
      <vraag nummer="9">Kunt u garanderen dat mensen niet uit de WSNP worden geweerd, omdat de rechtbanken geen bewindvoerders kunnen (of willen) benoemen? </vraag>
      <vraag nummer="10">Hoe beoordeelt u de situatie dat de rechtbank die benoemt dezelfde rechtbank is tegenover wie de bewindvoerder het belang van de crediteuren en/of schuldenaren dient te verdedigen? Is hier niet het spreekwoord «Men bijt niet de hand die u voedt» van toepassing? </vraag>
      <vraag nummer="11">Hoe groot acht u het risico dat bewindvoerders, geconfronteerd met de pieken en dalen in benoemingen, zullen kiezen voor een baan met meer zekerheid? Deelt u de opvatting dat dit vanuit een oogpunt van borging van kennis en ervaring, een ongewenste ontwikkeling is? Hoe groot is het verloop van bewindvoerders in het register van bewindvoerders? </vraag>
      <vraag nummer="12">Acht u het acceptabel dat onder verantwoordelijkheid van een bewindvoerder de taken van bewindvoering door niet gekwalificeerd en ongediplomeerd personeel wordt uitgevoerd? In hoeverre is dat nu aan de orde? </vraag>
      <vraag nummer="13">Wat is de maximum tijd die het doorsturen van post via een postblokkade mag vergen? Bent u bereid hieraan regels te stellen? </vraag>
      <vraag nummer="14">Hoe is het toezicht geregeld op de uitvoeringspraktijk van bewindvoerders en aan wie wordt daarover gerapporteerd bij constatering van onvolkomenheden? Wat is de actie ten opzichte van de betrokken bewindvoerder? </vraag>
      <vraag nummer="15">Wat vindt u van de suggestie over te gaan tot centrale sturing van de benoemingen van bewindvoerders, met het oog op continuïteit in de benoemingen en daarmee een adequate uitvoering van de WSNP? Wat verzet zich ertegen de Raad voor Rechtsbijstand hiervoor de verantwoordelijkheid te geven? Deelt u de opvatting dat dit naadloos aansluit bij het beleid geformuleerd in de nota «Het rijk rond schulden»? </vraag>
      <noten afkomstig="vraag">
         <noot nummer="1" titel="Vervolgonderzoek bewindvoeringssubsidie WSNP 2002">Price Waterhouse Coopers «Vervolgonderzoek bewindvoeringssubsidie WSNP 2002»</noot>
         <noot nummer="2">Drie jaar is doorgaans de duur van een schuldsaneringsregeling</noot>
      </noten>
   </vragen>
   <antwoorden aantal="15">
      <antwoord nummer="1">In het onderzoek van Price Waterhouse Coopers (PWC) «Vervolgonderzoek bewindvoerderssubsidie Wsnp 2002» wordt inderdaad 41 uur genoemd als gemiddelde tijdsbesteding per zaak. In de praktijk hadden op dat moment slechts enkele bewindvoerders een dergelijk gemiddelde tijdsbesteding per zaak. Dit komt onder meer omdat bij de berekening zijn meegenomen de zgn. dubbele zaken, hieronder wordt verstaan zowel de boedels van (echt)paren als de boedels van de vennoten bij een vennootschap onder firma, en de meer tijdvergende ondernemerszaken. Daarnaast is uit hetzelfde onderzoek gebleken dat gemiddeld 25procent van de activiteiten niet door de bewindvoerder zelf maar door diens ondersteunend personeel wordt uitgevoerd. Voorts is naar aanleiding van voornoemd onderzoek een aantal maatregelen genomen om de daadwerkelijke werklast per zaak voor de bewindvoerder te reduceren. Momenteel bestaan er tijdbesparende landelijke modellen voor de verslagen die door de bewindvoerder moeten worden uitgebracht aan de rechtbank. Ook is de minimale duur van de arbeidsintensieve postblokkade met ingang van 1 oktober jl. teruggebracht van vijftien maanden naar dertien maanden. </antwoord>
      <antwoord nummer="2">Eerder dit jaar heb ik de Raad voor Rechtsbijstand verzocht een onderzoek uit te voeren naar de wenselijkheid en mogelijkheden om een maximum aantal zaken per bewindvoerder in te voeren. Mede naar aanleiding hiervan hebben de Raad voor Rechtsbijstand en Recofa in september 2005gezamenlijk besloten een maximum van 250 enkelvoudige, particuliere zaken dan wel het rekenkundige equivalent daarvan in andere zaken als indicatief uitgangpunt te nemen bij de toebedeling van Wsnp-zaken. Periodiek zal door de Raad voor Rechtsbijstand informatie over (de overschrijding) van de caseload worden verspreid onder de rechtbanken, zodat de rechtbanken bij hun benoemingen rekening kunnen houden met het aantal zaken waarin de betrokken bewindvoerder reeds is benoemd. De komende periode zal de werkbaarheid en doeltreffendheid hiervan naar aanleiding van de bevindingen van de Raad en Recofa nader worden bekeken. </antwoord>
      <antwoord nummer="3">Voorzover mij bekend voeren de rechtbanken momenteel inderdaad geen strak benoemingsbeleid, in de zin dat vooraf afspraken worden gemaakt met bewindvoerders over vaste aantallen benoemingen. Dit heeft mede te maken met onzekerheid over de aantallen verzoeken om toelating Wsnp, de geografische herkomst en inhoudelijke aspecten van de zaken waarvoor toepassing Wsnp wordt gevraagd. Inhoudelijke aspecten van een zaak, zoals de juridische complexiteit en specifieke sociale problematiek, zijn namelijk van invloed op de benoeming van een bepaalde bewindvoerder. Voorts kan het voorkomen dat een bepaalde bewindvoerder tijdelijk minder of geen nieuwe zaken krijgt om eventuele achterstanden, bijvoorbeeld met betrekking tot de verslaglegging, weg te werken. Hiermee wordt echter juist beoogd op zaaksniveau de continuïteit van de uitvoering van de bewindvoerderstaken te borgen. De Raad voor Rechtsbijstand, die verantwoordelijk is voor het op peil houden van een voldoende aanbod van gekwalificeerde bewindvoerders, heeft mij bericht dat er zich momenteel geen structurele onderbezetting voordoet bij bewindvoerdersorganisaties in verband met eventuele fluctuaties in de aantallen benoemingen. </antwoord>
      <antwoord nummer="4">De Raad voor Rechtsbijstand te ’s-Hertogenbosch, die beschikt over een landelijk overzicht van benoemingen, heeft met Recofa de afspraak gemaakt dat de Raad de gegevens over zaaksaantallen per bewindvoerder landelijk verspreidt. Hiermee worden de rechtbanken in de gelegenheid gesteld om de totale caseload per bewindvoerder te volgen. Daarnaast houdt de Raad structureel bij welke organisaties hun maximale caseload dreigen te overstijgen en bespreekt dan met de desbetreffende organisatie en de rechtbanken of het nodig is om specifieke maatregelen te nemen. </antwoord>
      <antwoord nummer="5">Met betrekking tot de benoemingen van bewindvoerders doen zich momenteel geen knelpunten voor. Al enige tijd zijn er geen tekorten aan bewindvoerders en is er sprake van een goede landelijke spreiding zoals ook naar voren kwam in de op 17 oktober jl. aan uw Kamer verzonden Monitor Wsnp (30 300 VI, nr. 12). Momenteel hebben slechts 20 van de circa 1300 bewindvoerders een grotere caseload van reeds toegewezen zaken dan het door Recofa en de Raad voor Rechtsbijstand vastgestelde maximum. Hierbij gaat het overwegend om fulltime bewindvoerders waarbij veelal een deel van de (administratieve) werkzaamheden door ondersteunend personeel wordt uitgevoerd. Bovendien zullen de rechtbanken in de nabije toekomst rekening houden met de totale caseload per bewindvoerder, dus met inbegrip van lopende Wsnp-zaken in andere arrondissementen. </antwoord>
      <antwoord nummer="6">Allereerst merk ik op dat op grond van het in 2002 uitgevoerde PWC-onderzoek geen conclusies kunnen worden getrokken over de gewenste caseload per bewindvoerder op dit moment. Ik heb dit reeds toegelicht bij mijn antwoord op vraag één. Verder beschikt de Raad voor Rechtsbijstand, zoals ik reeds toelichtte in mijn antwoord op vraag 4, over een landelijk overzicht van het aantal benoemingen per bewindvoerder. Hieruit blijkt dat het nauwelijks voorkomt dat bewindvoerders gedurende een langere periode meer dan vier zaken per maand krijgen. In die gevallen dat er wel sprake is van een dergelijke caseload, wordt veelal een deel van de werkzaamheden door de betrokken bewindvoerder aan ondersteunend personeel uitbesteed. Ook gaat het in die gevallen veelal om betrekkelijk eenvoudige Wsnp-zaken. Ik acht dan ook het risico dat een schuldsaneringsregeling niet in zijn geheel door dezelfde bewindvoerder wordt uitgevoerd, klein. </antwoord>
      <antwoord nummer="7">Zoals ik reeds vermeldde bij vraag 5, zijn er al enige tijd geen tekorten aan bewindvoerders en is er sprake van een goede landelijke spreiding van het aanbod bewindvoerders. Ik acht het dan ook onwaarschijnlijk dat een bewindvoerder die achterstanden heeft desondanks weer wordt benoemd. Bovendien kunnen rechtbanken voortaan door middel van het informatiesysteem van de Raad rekening houden met de caseload die bewindvoerders in andere arrondissementen hebben. Voorts heeft de Raad voor Rechtsbijstand in het voorjaar van 2005een extra lichting bewindvoerders opgeleid om te kunnen anticiperen op stijgingen in het aantal toelatingen van schuldenaren tot de Wsnp. </antwoord>
      <antwoord nummer="8">Landelijk gezien is er zeker geen capaciteitsprobleem met betrekking tot het aanbod van bewindvoerders. Wel is de Raad een enkele keer door enkele, met name fulltime bewindvoerders te kennen gegeven dat rechtbanken bij hun benoemingen onvoldoende rekening houden met de beschikbare zaakcapaciteit per bewindvoerder. Zoals ik reeds aangaf in mijn antwoord bij vraag twee, spelen de inhoudelijke aspecten van een zaak een doorslaggevende rol voor welke type bewindvoerder wordt benoemd. In het driehoeksoverleg dat mijn departement met de Raad en Recofa begin 2006 voert, zal mijn departement echter specifiek de aandacht vragen om voorzover mogelijk bij de toebedeling van zaken rekening te houden met de beschikbare zaakcapaciteit per bewindvoerder. </antwoord>
      <antwoord nummer="9">De bevoegdheid om schuldenaren toe te laten tot de wettelijke schuldsaneringsregeling is op grond van de wet exclusief toebedeeld aan de rechtbank. Ik kan dan ook geen garanties geven. Wel is in de Wsnp limitatief vastgelegd op welke gronden een verzoek om toelating tot de Wsnp kan worden afgewezen. Geen van de gronden biedt enig aanknopingspunt voor de rechtbanken om vanwege het ontbreken van een (geschikte) bewindvoerder een schuldenaar de toegang tot de Wsnp te ontzeggen. Uit hoofde van de wet is het dan ook aan de rechtbanken niet toegestaan om schuldenaren om die reden de toegang tot de Wsnp te ontzeggen. Bovendien kunnen rechtbanken altijd de Raad voor Rechtsbijstand benaderen voor nadere gegevens met betrekking tot de beschikbaarheid van bewindvoerders, eventueel van die uit een ander arrondissement. Zoals ik reeds in voorgaand antwoord aangaf, doen zich momenteel echter geen tekorten voor met betrekking tot de beschikbare bewindvoerderscapaciteit. </antwoord>
      <antwoord nummer="10" voetnoot="1">Ik ben van mening dat de regeling van de schuldsanering zoals vervat in de Wsnp voldoende waarborgen biedt voor een goede behartiging door de bewindvoerder van zowel de belangen van de schuldenaar als de schuldeisers. Verder strekt de rekening en verantwoording die een bewindvoerder uit hoofde van de Wsnp dient af te leggen aan de rechtbank, zich in principe alleen uit over zijn bewindvoeringsactiviteiten, zoals het beheer en vereffening van de boedel. Daarnaast worden op grond van het Besluit subsidie bewindvoerder schuldsanering <voetnoot nummer="1"/>in het kader van de subsidieverlening kwaliteitseisen aan de bewindvoering gesteld. Onder meer volgt uit artikel 7 dat de bewindvoerder verplicht is een goed beleid en beheer te voeren, en een zaak zorgvuldig te behandelen. Ook zijn door de Raad nadere regels gesteld ter borging van de deskundigheid en onafhankelijkheid van de bewindvoerder. Indien de bewindvoerder tekortschiet in zijn wettelijke verplichtingen dan wel in de nadere kwaliteitseisen die door de Raad zijn gesteld, kan de Raad geheel of gedeeltelijk de subsidie aan de bewindvoerder ontzeggen. </antwoord>
      <antwoord nummer="11">Over het algemeen ondervindt de bewindvoerder niet zelf de gevolgen van een eventueel wisselend benoemingsbeleid. Het merendeel van de bewindvoerders is in dienst bij een door de Raad erkende bewindvoerersorganisatie. Voorzover het al zou gaan om een risico, betreft het een bedrijfsrisico dat bij de werkgever ligt. In de door de Raad opgestelde kwaliteitsstandaard voor de bewindvoerdersorganisaties wordt uitgegaan van een spreiding van risico’s doordat binnen de organisatie ook andere (aanverwante) activiteiten moeten worden uitgevoerd. Zoals ook blijkt uit bevindingen van voornoemde Monitor Wsnp ligt het totaal aantal bewindvoerders sinds 2001 rond de 1300. Hoewel er voorheen wel sprake was van gemiddeld zo’n 200 uitschrijvingen per jaar, was er in 2004 al een daling te zien van 50 procent met betrekking tot het aantal jaarlijkse uitschrijvingen. Redenen hiervoor zijn onder meer het door de Raad gevoerde kwaliteitsbeleid ten aanzien van de Wsnp bewindvoering van de afgelopen jaren en een bijstelling van de vergoedingenstructuur ten behoeve van de Wsnp bewindvoering. De verwachting is dat een betere verdeling van het aantal lopende Wsnp-zaken over de beschikbare zaakcapaciteit per bewindvoerder, ook een positieve invloed zal hebben op de stabiliteit van het aantal bewindvoerders. </antwoord>
      <antwoord nummer="12">Het inzetten van ondersteunend personeel acht ik bij sommige taken van bewindvoering acceptabel. Veelal zijn de werkzaamheden administratief van aard en wordt niet de specifieke deskundigheid van een bewindvoerder verlangd. Activiteiten als het registeren en doorsturen van de post, het invoeren van gegevens in een informatiesysteem, het controleren van het saldo op de boedelrekening of het versturen van correspondentie aan bijvoorbeeld schuldeisers kunnen door administratief ondersteunend personeel worden verricht. Bovendien blijft de bewindvoerder zelf verantwoordelijk voor een goede uitvoering van zijn wettelijke bewindvoerderstaken en kan daarop ook worden aangesproken. Bij de inrichting van een bewindvoerdersorganisatie zal hiermee dan ook rekening worden gehouden. </antwoord>
      <antwoord nummer="13">In de richtlijnen van Recofa wordt een frequentie van eenmaal per week gehanteerd wat betreft het doorsturen van de post door de bewindvoerder naar de schuldenaar. Hiermee wordt bedoeld dat de post binnen een week na ontvangst door de bewindvoerder dient te worden doorgestuurd. Dat lijkt mij alleszins redelijk. Bovendien dient bij spoedeisende zaken telefonisch contact met de schuldenaar te worden gezocht om hem over de inhoud te informeren. De doorlooptijd van post tijdens de postblokkade wordt echter slechts voor een deel bepaald door de processen binnen de desbetreffende bewindvoerdersorganisatie. In het geval er sprake is van een postblokkade zoals bij een schuldsanering, nemen de processen bij TPG ook meer tijd in beslag. Het uitsorteren, opnieuw adresseren en doorsturen van de post kost nu eenmaal extra tijd. </antwoord>
      <antwoord nummer="14">Met betrekking tot het toezicht op de bewindvoerderspraktijk verwijs ik u graag naar mijn brief van 13 september jl. (27 244, nr. 24) naar aanleiding van de moties van de leden De Vries, Weekers en Douma bij het wetsvoorstel tot wijziging van de Faillissementswet (27 244). In deze brief wordt onder meer ingegaan op het toezicht op een bewindvoerder op zaaksniveau. De rechter-commissaris oefent dit toezicht uit aan de hand van periodieke verslagen van de bewindvoerder over de stand van de boedel, de verificatievergadering, de salarisvaststelling en de toestemming die de bewindvoerder nodig heeft van een rechter-commissaris voor diverse (rechts)handelingen. Verder vindt controle door de rechter-commissaris plaats bij incidenten door middel van het klachtrecht van artikel 317 van de Faillissementswet waarvan zowel schuldenaren als schuldeisers gebruik kunnen maken. Daarnaast toetst de Raad voor Rechtsbijstand de bewindvoerderorganisaties op allerlei organisatorische en financiële criteria. </antwoord>
      <antwoord nummer="15">De benoeming van de bewindvoerder in Wsnp-zaken is een wettelijke taak van de rechter. Het heeft voordelen als de benoeming en het toezicht op zaaksniveau bij dezelfde rechterlijke instantie liggen. Hierdoor kunnen de rechtbanken de bewindvoerder benoemen die over de voor die specifieke zaak benodigde kennis en/ of vaardigheden beschikt. Daarnaast kan de rechtbank bij nieuwe benoemingen van bewindvoerders direct rekening houden met het functioneren van de betrokken bewindvoerders. Dit alles neemt niet weg dat ik ook de voordelen inzie van een landelijke coördinatie door de Raad bij de benoemingen. Derhalve heb ik de Raad voor Rechtsbijstand in 2005 verzocht de mogelijkheden voor een landelijke coördinatie te onderzoeken om een beter gebruik van de totale bewindvoerderscapaciteit te realiseren. Belangrijke factoren zijn in ieder geval de landelijke spreiding van bewindvoerders, de beschikbare zaakcapaciteit per bewindvoerder(sorganisatie) en de verdeling van zaaksoort per type bewindvoerder, maar ook een betere sturing op kwaliteit. Zoals ik ook heb aangekondigd in de nota «Het Rijk rond schulden» zal in het reguliere Wsnp-driehoeksoverleg van de Raad, Recofa en mijn ministerie worden stilgestaan bij de nadere uitwerking hiervan. </antwoord>
      <noten afkomstig="antwoord">
         <noot nummer="1" datum="2004-05-6" bron="Besluit van 6 februari 2001, Stb. 2001, 80. Laatstelijk gewijzigd bij besluit">Besluit van 6 februari 2001, Stb. 2001, 80. Laatstelijk gewijzigd bij besluit, 6 mei 2004</noot>
      </noten>
   </antwoorden>
</kvr>
