<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over SwitchPoint Incasso. (Ingezonden 10 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21463
</item>
         <item attribuut="Inhoud">Vragen in vervolg op eerdere vragen van dit Kamerlid (ingezonden 12 augustus 2004) over dit incassosysteem van KPN voor afrekeningen op internet, waarbij de klant wel expliciete toestemming moet geven voor eenmalige machtiging maar volgens Gerkens daarbij het risico bestaat dat geld wordt geïncasseerd van de giro- of bankrekening van een ander (omdat een opt-in regeling als een pincode of handtekening niet verplicht wordt gesteld).</item>
         <item attribuut="Rubriek">Communicatie, media en informatievoorziening (Netwerken) Consument (Productinformatie) Criminaliteit en openbare orde (Informatiebeveiliging) Geld- en kapitaalmarkt (Betalingsverkeer)</item>
         <item attribuut="Trefwoorden">Elektronisch betalingsverkeer Gegevensbeveiliging Internet Productinformatie</item>
         <item attribuut="Vindplaats">Kamervragen met antwoord 2004-2005, nr. 244, Tweede Kamer</item>
         <item attribuut="Vraagnr_bij_indiening">2030421010</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-10-28</item>
         <item attribuut="Datum_indiening">2004-09-10</item>
         <item attribuut="Document-id">KVR21463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="509" allpagenumbers="509 510" vetnummer="2030421010" code="0405tkkvr244" lopendefooter="Tweede Kamer, vergaderjaar 2004–2005, Aanhangsel" filenaam="KVR21463" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="244" onderwerp="" indiendatum="2004-09-10">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-10-28">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich mijn eerder gestelde vragen over SwitchPoint Incasso d.d. 12augustus jl.? <voetnoot nummer="1"/>
      </vraag>
      <vraag nummer="2">Is het correct dat het vangnet waarover u spreekt in antwoord op vraag 3 slechts beschermt als de incassant (in dit geval de website waar iemand iets kan kopen) malafide blijkt te zijn? Zo neen, waarom niet? </vraag>
      <vraag nummer="3">Deelt u de mening dat ondanks de door u gesuggereerde expliciete toestemming die gegeven dient te worden voor de eenmalige machtiging niet duidelijk is door wie die toestemming wordt gegeven c.q. welke persoon achter de computer zit? Bestaat daardoor het risico dat geld wordt geïncasseerd van de giro- of bankrekening van een ander? Zo neen, waarom niet? </vraag>
      <vraag nummer="4">Geldt bij mensen met bijvoorbeeld spyware, key-lock of WiFi een extra verhoogd risico? Zo neen, waarom niet? </vraag>
      <vraag nummer="5">Deelt u de mening dat het verplichten van zowel een opt-in regeling als een pincode of handtekening zorgen voor extra veiligheid? Zo neen, waarom niet? Zo ja, wanneer gaat u dit verplicht stellen? </vraag>
      <vraag nummer="6">Deelt u de mening dat de consument zelf de keuze moet hebben of hij/zij al dan niet gebruik maakt van een betalingsmogelijkheid met de daarbij behorende risico’s? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2225" documentjaargang="2003-2004">Aanhangsel Handelingen, nr. 2225, vergaderjaar 2003–2004.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen, dit is niet correct. Iedere via internet afgegeven machtiging en daaruit volgende incasso-opdracht is enkel voor een beperkte periode betwistbaar door de rekeninghouder wanneer hieraan een schriftelijke overeenkomst ten grondslag ligt. Door de banken worden overigens alleen schriftelijk afgegeven machtigingen erkend. Indien een machtiging niet schriftelijk is afgegeven kan de betaling, ongeacht de levering van het product, door de rekeninghouder ongedaan gemaakt worden. Overigens kan de consument, indien hij/zij van mening is dat de kwaliteit van een geleverd product of dienst te wensen overlaat, terecht bij de Geschillencommissie Thuiswinkel. </antwoord>
      <antwoord nummer="3">In antwoord op de door u eerder gestelde vragen heb ik reeds aangegeven dat 100% veiligheid niet kan worden geboden, ondanks de veiligheidsmaatregelen die zijn ingebouwd. Ik heb u al eerder gewezen op het bestaande juridische vangnet voor de consument ingeval de technische beveiliging tekort schiet: de mogelijkheid voor de consument om de betaling, voortvloeiende uit een internetmachtiging, ongedaan te maken. Verder verwijs ik u naar het antwoord op vraag 2. </antwoord>
      <antwoord nummer="4">Ja, indien spyware of key-loggers op een computer zijn geïnstalleerd, dan betekent dit dat de gebruiker de controle over de integriteit bewust of onbewust uit handen heeft gegeven (dit geldt ook bij infectie door virus of een worm). Ten aanzien van het gebruik van het netwerk geldt hetzelfde indien een gebruiker zijn wireless netwerkverbinding niet afschermt tegen ongeautoriseerd gebruik. Het gebruik van internet dwingt tot zorgvuldigheid. De gebruiker dient de juiste voorzorgsmaatregelen te nemen om de gevaren zo goed mogelijk te beperken. Informatie over de gevaren en de bescherming hiertegen is breed beschikbaar bijvoorbeeld via de campagne Surf op Safe ( www.surfopsafe.nl) en de Waarschuwingsdienst ( www.waarschuwingsdienst.nl). Ik voeg hier voor de goede orde aan toe dat er regelgeving bestaat die bijvoorbeeld het gebruik van spyware tegengaat. U bent, in antwoord op vragen van mw. Gerkens, daarover geïnformeerd door de minister van Justitie mede namens mij (brief van 17 augustus 2004, Aanhangsel Handelingen nr. 2099, vergaderjaar 2003–2004). </antwoord>
      <antwoord nummer="5">Met betrekking tot het verplichten van een opt-in regeling verwijs ik u naar mijn antwoord (4) op de eerder door u gestelde vragen. In aanvulling hierop vermeld ik nog dat op grond van artikel 4.1 van het Besluit Universele Dienstverlening en Eindgebruikersbelangen OPTA de bevoegdheid heeft om na te gaan of de dienst voldoet aan de wettelijke kenbaarheidseisen. Met betrekking tot het verplichten van een pincode of handtekening meen ik dat pincodes of handtekeningen in zijn algemeenheid de veiligheid zeker ten goede kunnen komen. Maar een voldoende beveiliging van betalingsverkeer kan ook via andere methodes worden bewerkstelligd. Zo is bijvoorbeeld onlangs door de ING Bank, de Postbank, de Rabobank en de ABN-AMRO bank aangekondigd dat een standaard is ontwikkeld voor het betalen op internet. Binnen een jaar zal deze standaard worden geïntroduceerd. Bij aankoop van een product selecteert de consument via een uniforme knop de eigen bank, waarna de betaling voor goedkeuring aan die bank wordt voorgelegd. De webwinkelier krijgt direct het resultaat van de autorisatie, zodat de verkoop en de gegarandeerde en directe betaling kunnen worden afgerond. De betalingen zijn op dezelfde wijze beveiligd als bij internetbankieren via de eigen bank, hetgeen inhoudt dat de rekeninghouder zich voorafgaand aan de betaling door middel van een toegangscode moet identificeren. Deze éénmalige codes veranderen per transactie en worden buiten het internet om aan de klant verstrekt (bijvoorbeeld via SMS, of via een daartoe ontwikkelde «codecalculator»). Het risico van misbruik met behulp van computerapparatuur/virussen wordt hierdoor sterk gereduceerd. Hiermee is de veiligheid weliswaar niet 100%, maar op dit moment wel voldoende gewaarborgd. Cruciaal element in de beveiliging is uiteraard wel, dat de consument de standaardveiligheidscodes zorgvuldig geheim houdt voor derden en eventuele apparatuur voor het genereren van wijzigende codes veilig bewaart. Omdat de markt zelf reeds in afdoende veiligheidsmaatregelen voorziet is het introduceren van een verplichting van een pincode of handtekening niet nodig. </antwoord>
      <antwoord nummer="6">Ja, die mening deel ik met u. Onderdeel van de in Nederland geldende contractvrijheid is dat de aanbieder van een product met de klant afspraken kan maken over de wijze waarop de betaling geschiedt. Door de zogenaamde webwinkels worden vaak verschillende betalingsmogelijkheden geboden, bijvoorbeeld via een acceptgiro, onder rembours met contante betaling, via creditcards of via schriftelijke, telefonische en internet machtigingen. Consumenten zijn vrij om in te stemmen met de geboden voorwaarden. Wanneer de consument afziet van gebruikmaking van de geboden betaalmogelijkheid kan dit in de praktijk inhouden dat voor de aanschaf van het gewenst product moet worden gekozen voor een ander verkoopkanaal. </antwoord>
      <noten afkomstig="antwoord"/>
   </antwoorden>
</kvr>
