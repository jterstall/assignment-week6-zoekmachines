<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schreijer-Pierik en Haverkamp (beiden CDA) aan de ministers van Landbouw, Natuur en Voedselkwaliteit en van Verkeer en Waterstaat over luchtbotsing met vogels. (Ingezonden 23 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30572
</item>
         <item attribuut="Inhoud">Vragen naar aanleiding van het bericht dat een KLM-vliegtuig op 20 november 2007 kort na de start vanaf Schiphol is teruggekeerd naar de luchthaven omdat één motor uitviel als gevolg van een botsing met vogels. Vragen over het aantal incidenten, het functioneren van het faunabeheer rond luchthavens en de verantwoordelijkheidstoedeling met betrekking tot het beheren en beheersen van de vogelpopulaties.</item>
         <item attribuut="Rubriek">Natuur (Fauna) Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Luchthavens Vliegveiligheid Vogels</item>
         <item attribuut="Vindplaats">Kamervragen met antwoord 2007-2008, nr. 1046, Tweede Kamer</item>
         <item attribuut="Vraagnr_bij_indiening">2070805380</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Schreijer-Pierik Haverkamp</persoon>
         </item>
         <item attribuut="Datum_reaktie">2008-01-15</item>
         <item attribuut="Datum_indiening">2007-11-23</item>
         <item attribuut="Document-id">KVR30572</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2227" allpagenumbers="2227 2228" vetnummer="2070805380" code="0708tkkvr1046" lopendefooter="Tweede Kamer, vergaderjaar 2007–2008, Aanhangsel" filenaam="KVR30572" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1046" onderwerp="" indiendatum="2007-11-23">
         <vrager partij="CDA" oorsprong="parlement">Schreijer-Pierik Haverkamp</vrager>
         <vraagt-aan>de ministers van Landbouw, Natuur en Voedselkwaliteit en van Verkeer en Waterstaat</vraagt-aan>
      </vraagdata>
      <antwoorddata antwoorddatum="15 januari 2008), zie ook Aanhangsel Handelingen nr. 961, vergaderjaar 2007–2008">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht dat een KLM-vliegtuig op dinsdag 20 november jl. kort na de start vanaf Schiphol is teruggekeerd naar de luchthaven omdat één motor uitviel als gevolg van een botsing met vogels? <voetnoot nummer="1"/>
      </vraag>
      <vraag nummer="2">Kunt u aangeven hoeveel incidenten van deze of vergelijkbare aard hebben plaatsgevonden in de afgelopen 5 jaar op en rond de luchthaven Schiphol? Kan deze vraag ook beantwoord worden met betrekking tot andere civiele en militaire luchthavens in den lande? Is er sprake van een toename van het aantal incidenten? </vraag>
      <vraag nummer="3">Welke maatregelen worden er genomen om vogelpopulaties te beheersen, en aanvaringen met vliegtuigen te voorkomen? </vraag>
      <vraag nummer="4">Hoe is het faunabeheer rond de luchthaven Schiphol en andere civiele en militaire luchthavens geregeld? Kunt u een toelichting geven over de huidige verantwoordelijkheidstoedeling met betrekking tot het beheren en beheersen van de vogelpopulaties, waaronder ganzen, op en rond de luchthavens? </vraag>
      <vraag nummer="5">In hoeverre heeft de onlangs aangenomen Wet Regionalisering Burger- en militaire Luchthavens (RBML) effect op de verantwoordelijkheidstoedeling voor het faunabeheer op en rond de luchthavens? </vraag>
      <vraag nummer="6">Functioneert de Faunabeheereenheid (FBE) die verantwoordelijk is voor het gebied op en rond Schiphol op dit punt naar behoren? Bieden de direct en indirect betrokken provincie’s voldoende beleidsruimte aan de FBE’s om effectief beheer van vogelpopulaties mogelijk te maken? Hoe beoordeelt u het functioneren van FBE’s rond de andere luchthavens? </vraag>
      <vraag nummer="7">Zijn er voldoende waarborgen om blijvend tot een effectieve beheersing van de vogelpopulaties rond Schiphol en de andere luchthavens te komen? Vindt er ook van rijkswege toezicht plaats op het faunabeheer rond Schiphol en andere luchthavens? </vraag>
      <noten afkomstig="vraag">
         <noot nummer="1" datum="2007-11-21" bron="De Gooi en Eemlander">De Gooi en Eemlander, 21 november 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Gemiddeld keert tien keer per jaar een vliegtuig naar Schiphol terug na een botsing met één of meerdere vogels in de lucht. Er zijn standaardprocedures voor het handelen bij verminderd vermogen van één van de motoren. Deze procedures worden door piloten getraind. Bij een botsing met één van de motoren is er dan ook geen sprake van een onaanvaardbare toename van het risico. Een botsing met meerdere motoren kan – afhankelijk van het aantal motoren – echter wel catastrofale gevolgen hebben. Per jaar bedraagt het totaal aantal geregistreerde botsingen met vogels (zowel met als zonder schade) gemiddeld vijf per 10.000 vliegbewegingen. In de periode januari tot en met november 2007 waren er relatief veel botsingen; 6.6 per 10.000 vliegbewegingen. Op de overige civiele luchthavens zijn geen gevallen bekend van het terugkeren van een vliegtuig ten gevolge van een vogelaanvaring. Hoewel er in 2007 dus relatief meer incidenten waren met vogelaanvaringen dan de jaren daarvoor, is het prematuur te stellen dat er sprake is van een structurele toename van het aantal incidenten. </antwoord>
      <antwoord nummer="3 en 4">De maatregelen kunnen worden ingedeeld in drie groepen: 1) Onderzoek &amp; Preventie: Activiteiten waarmee kennis van vogelpopulaties wordt opgebouwd en activiteiten waardoor het luchthavengebied onaantrekkelijk wordt door onder andere breed gebruik van speciale «vogelonvriendelijke» grassen, bestrijding van muizen en andere foerageerbronnen. 2) Repressie: Er zijn 24 uur per etmaal «Bird Controlers» van de luchthaven actief om vogels in het luchtvaartterrein te bestrijden. In totaal heeft de luchthaven 16 «Bird Controllers» in dienst. Het gaat dan om activiteiten met betrekking tot het vangen van vogels en elders in Nederland uitzetten alsmede het verjagen van vogels door onder andere het laten horen van angstkreten van vogels, gaskanonnen afschieten, schriklinten spannen, gebruik van groene laser, pyrotechniek, fly-away molentjes en inzet van border collies. Ter ondersteuning van de verjaging is afschot ook een mogelijkheid. Dit is beleidsmatig genormeerd door Amsterdam Airport Schiphol. In Noord-Holland is ontheffing ex artikel 68 Flora- en faunawet verleend voor het terrein van Amsterdam Schiphol Airport om aldaar alle beschermde dieren die een gevaar voor het luchtverkeer zouden kunnen betekenen, te verjagen en zonodig te doden. Daarnaast heeft de Wildbeheereenheid Haarlemmermeer (WBE) een ontheffing ex artikel 68 Flora- en faunawet voor het doden van diverse ganzensoorten in verband met de vliegveiligheid in een straal van 6 km rond de start- en landingsbanen. 3) Planologische maatregelen: Voor de omgeving van Schiphol zijn in het Luchthavenindelingbesluit Schiphol beperkingen opgenomen ten aanzien van vogelaantrekkende bestemmingen en vormen van grondgebruik. In lijn met het vogelbeperkingengebied Schiphol zullen beperkingenzones voor Groningen Airport Eelde, Maastricht Aachen Airport, Rotterdam Airport en Lelystad Airport worden ingesteld. Dit houdt dus in dat binnen een zone van 6 km rondom het banenstelsel vogelaantrekkende (nieuwe) bestemmingen (bijvoorbeeld een vuilnisstortplaats of open riool) verboden zijn. Uitzondering is mogelijk indien wordt aangetoond dat het risico voor de luchtvaart ten gevolge van de nieuwe bestemming niet toeneemt. Amsterdam Airport Schiphol is verantwoordelijk voor de vogelbestrijding op het luchthaventerrein. De provincie Noord-Holland is verantwoordelijk voor het beheren en beheersen van de vogelpopulaties in de omgeving van Schiphol. De Faunabeheereenheden en de wildbeheereenheden voeren het beheer uit. Hiervoor krijgen zij ontheffingen voor verjaging en afschot van de provincie. </antwoord>
      <antwoord nummer="5">RBML heeft geen invloed op de verantwoordelijkheidstoedeling voor het faunabeheer op en rond de luchthavens. </antwoord>
      <antwoord nummer="6">De Faunabeheereenheid functioneert naar behoren. Desondanks groeien de ganzenpopulaties rond Schiphol en kunnen daardoor extra gevaar voor de vliegveiligheid opleveren. Dit vraagt om intensivering van beleid. De provincies bieden voldoende beleidsruimte aan de Faunabeheereenheden om effectief beheer van de vogelpopulaties mogelijk te maken. Behalve dat er ontheffingen ex artikel 68 Flora- en faunawet zijn verleend, is de provincie Noord-Holland al enige tijd in gesprek met Schiphol en andere betrokkenen (onder anderen de Faunabeheereenheid en omliggende Wildbeheereenheden) om te komen tot een integraal plan ter voorkoming van vogelaanvaringen rond Schiphol. Dit plan moet leiden tot een effectieve beheersing van de vogelpopulaties rond Schiphol. Ik heb geen signalen ontvangen dat de Faunabeheereenheden op Schiphol of andere luchthavens niet goed functioneren. </antwoord>
      <antwoord nummer="7">Schiphol, de provincie en andere betrokkenen werken gezamenlijk aan een integraal plan ter voorkoming van luchtbotsingen. De luchthaven zelf wordt onder andere op het gebied van vogelbestrijding geauditeerd door Inspectie Verkeer &amp; Waterstaat (IVW) en Schiphol voldoet aan de eisen die IVW op dit gebied stelt. </antwoord>
      <noten afkomstig="antwoord"/>
   </antwoorden>
</kvr>
