<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser-van Doorn (CDA) aan de staatssecretaris van Sociale Zaken en Werkgelegenheid, Mw. Verstand Boogaert, over het rapport emancipatie-ondersteuningsstructuur EOS. (Ingezonden 3 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13604
</item>
         <item attribuut="Inhoud">Vragen naar aanleiding van het rapport 'EOS verdient beter', waarin 40 vrouwenorganisaties hun visie geven op de toekomstige vormgeving van de emancipatieondersteuning (EOS) in Nederland.</item>
         <item attribuut="Rubriek">Welzijn (Emancipatie) Welzijn (Vrouwen)</item>
         <item attribuut="Trefwoorden">Vrouwenemancipatie</item>
         <item attribuut="Vindplaats">Kamervragen met antwoord 2000-2001, nr. 1119, Tweede Kamer</item>
         <item attribuut="Vraagnr_bij_indiening">2000108970</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Visser-van Doorn</persoon>
         </item>
         <item attribuut="Datum_reaktie">2001-05-01</item>
         <item attribuut="Datum_indiening">2001-04-03</item>
         <item attribuut="Document-id">KVR13604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2327" allpagenumbers="2327 2328" vetnummer="2000108970" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13604" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1119" onderwerp="" indiendatum="2001-04-3">
         <vrager partij="CDA" oorsprong="parlement">Visser-van Doorn</vrager>
         <vraagt-aan>de staatssecretaris van Sociale Zaken en Werkgelegenheid, Mw. Verstand Boogaert,</vraagt-aan>
      </vraagdata>
      <antwoorddata antwoorddatum="2001-05-1">
         <antwoorder functie="staatssecretaris" ministerie="Sociale Zaken en Werkgelegenheid">Verstand-Bogaert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van het rapport «EOS verdient beter», waarin 40 vrouwenorganisaties hun visie geven op de toekomstige vormgeving van de emancipatieondersteuning (EOS) in Nederland? </vraag>
      <vraag nummer="2">Deelt u de mening dat een gefaseerde uitbreiding van het budget van de emancipatie-ondersteuningsstructuur tot 2006 voorwaarde is om de betrokken organisaties in staat te stellen hun competenties te ontwikkelen en te benutten? </vraag>
      <vraag nummer="3">Deelt u de mening dat vanuit het perspectief van mainstreaming alle departementen aanspreekbaar zijn, maar dat in eerste instantie het Sociale Zaken en Werkgelegenheid-budget en DCE verantwoordelijk zijn voor subsidieverstrekking aan de betrokken organisaties? </vraag>
      <vraag nummer="4" voetnoot="1">Handhaaft u uw mening, geuit tijdens het Algemeen Overleg <voetnoot nummer="1"/>inzake de begrotingsbrief emancipatiebeleid 2001, dat vaststelling van een budget zal geschieden na evaluatie van de herziening EOS 1997/98 en de uitkomsten van de werkconferentie waarvan het rapport het resultaat is? </vraag>
      <vraag nummer="5">Zo ja, wanneer kan de Kamer de evaluatie EOS 1997/98 tegemoet zien? </vraag>
      <vraag nummer="6">Deelt u de mening, dat grote samenwerking tussen de betrokken koepels tot versterking van de brede vrouwenbeweging kan leiden en bent u bereid mede de randvoorwaarden te creëren? </vraag>
      <vraag nummer="7">Bent u voornemens mee te werken aan de voorliggende plannen en die te ondersteunen met verhoging van het budget EOS bij het komende debat inzake de Voorjaarsnota? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 411" documentnummer="12">Kamerstuk 27 411, nr. 12</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In het rapport, «EOS verdient beter!» constateert het NEI dat de competenties van de vrouwenorganisaties in de emancipatie-ondersteuningsstructuur niet volledig ontwikkeld zijn. Het NEI schetst verschillende oorzaken, die overigens niet primair van financiële aard zijn. Het onderhavige rapport, dat op 28 mei jl. is verschenen, bevat nog een aantal vragen die door de betreffende vrouwenorganisaties beantwoord moeten worden. De organisaties hebben aangegeven in het najaar 2001 te komen met vervolgvoorstellen. Ik onderschrijf het pleidooi voor een verdere professionalisering, maar acht het evenwel nog te vroeg om thans uitspraken te doen over een eventuele (gefaseerde) uitbreiding van het budget. Binnenkort zal eerst overleg worden gevoerd met de betrokken vrouwenorganisaties, onder meer over de conclusies en aanbevelingen in het NEI-rapport, het vervolgtraject en de eventuele (financiële) ondersteuning daarbij. Het streven is erop gericht u voor het zomerreces mijn standpunt te doen toekomen. Daarbij zal ik ook de in mijn opdracht uitgevoerde evaluatie van het ondersteuningsbeleid en de «mid-term-review» van E-Quality betrekken. </antwoord>
      <antwoord nummer="3">In het Meerjarenbeleidsplan Emancipatie komt uitdrukkelijk een eigen verantwoordelijkheid toe aan alle departementen (mainstreaming). Eerder heb ik u al in mijn brief van 28 april 2000 aangegeven dat deze verantwoordelijkheid ook het emancipatieondersteuningsbeleid behelst. Ik verwijs u in dit verband ook naar de notitie «Het emancipatieondersteuningsbeleid» (Kamerstukken II, 1996/1997, 25 631). De «Subsidieregeling Emancipatie-ondersteuning 1998» is de basis voor subsidiëring van activiteiten die een vernieuwende impuls aan het emancipatieproces beogen te geven, maar die niet tot één sector van de samenleving dan wel het beleidsterrein van één departement behoren. Voor te subsidiëren activiteiten die zich richten op één beleidsterrein of één maatschappelijke sector, ligt de verantwoordelijkheid primair bij het desbetreffende departement. Een en ander laat onverlet dat ik in mijn coördinerende rol zal blijven inspannen voor (mede)financiering door andere departementen. In de interdepartementale werkgroep die het kabinet zal adviseren over effectieve mainstreamstrategieën, zal ook – zij het in bescheiden mate – het emancipatie-ondersteuningsbeleid worden betrokken. </antwoord>
      <antwoord nummer="4">Ja, rekening houdend met hetgeen ik in mijn beantwoording op vraag 2 heb gesteld over de wijze waarop ik samen met de betrokken vrouwenorganisaties tot een verdere professionalisering van de emancipatie-ondersteuningsstructuur wil komen. </antwoord>
      <antwoord nummer="5">Onlangs is de evaluatie van het emancipatie-ondersteuningsbeleid afgerond; deze is uitgevoerd door KPMG. De evaluatie behelst het gevoerde emancipatie-ondersteuningsbeleid over de periode 1998 tot 2001, om zo inzicht te verkrijgen in hoeverre de in de notitie «Emancipatie-ondersteuningsbeleid» geformuleerde beleidsdoelen zijn gerealiseerd. Ik zend het rapport van deze evaluatie begin mei naar de Tweede Kamer. Bij de vorming van mijn standpunt over de verdere ontwikkelingen in het emancipatieondersteuningsbeleid ben ik voornemens naast het NEI-rapport en «mid-term-review» van E-Quality, ook de evaluatie van het Platform Actieplan 2000 te betrekken. Voor het zomerreces zal ik u mijn standpunt doen toekomen over het in te zetten veranderingstraject. </antwoord>
      <antwoord nummer="6">Grotere samenwerking tussen de zogeheten «koepelorganisaties» (i.c. de Vrouwen Alliantie, Tiye International en de Nederlandse Vrouwen Raad) om tot versterking van de vrouwenbeweging te komen, is een van de aanbevelingen in het NEI-rapport. Ik vind het een interessante aanbeveling en ben zeker bereid met betrokken organisaties daar verder over te spreken. In eerste instantie zal daarbij de vraag aan de orde komen hoe zij daar zelf tegen aan kijken en ook welke eventuele randvoorwaarden zij wenselijk/noodzakelijk achten. Zoals ik reeds heb aangegeven, is mijn streven erop gericht u voor het zomerreces mijn standpunt te doen toekomen. </antwoord>
      <antwoord nummer="7">In mei vindt besluitvorming over de Voorjaarsnota in de Ministerraad plaats. Op dit moment kan ik daar dus niet op vooruitlopen. </antwoord>
      <noten afkomstig="antwoord"/>
   </antwoorden>
</kvr>
