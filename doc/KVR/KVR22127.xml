<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over uitleveringen van Nederland aan de Verenigde Staten. (Ingezonden 4 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22127
</item>
         <item attribuut="Inhoud">Aanvullende vragen (zie ook Aanhangsel van de Handelingen II, 2004-2005, nr. 19) over de briefwisseling tussen het Amerikaanse Department of Justice en Nederland, alsmede een brief van de landsadvocaat, over de uitlevering van een in Spanje verblijvende Nederlander ('R.') aan Spanje. Indiener vraagt zich af of: - in dit geval de verdachte bewust naar Spanje is gelokt, om de als 'hinderlijk' ervaren Nederlandse procedures te kunnen omzeilen; - de VS druk proberen uit te voeren op het Nederlandse uitleveringsbeleid.</item>
         <item attribuut="Rubriek">Strafrecht en strafprocesrecht (Uitlevering)</item>
         <item attribuut="Trefwoorden">Spanje Uitleveringen Verenigde Staten</item>
         <item attribuut="Vindplaats">Kamervragen met antwoord 2004-2005, nr. 837, Tweede Kamer</item>
         <item attribuut="Vraagnr_bij_indiening">2040505860</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-01</item>
         <item attribuut="Datum_indiening">2005-01-04</item>
         <item attribuut="Document-id">KVR22127</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1775" allpagenumbers="1775 1776" vetnummer="2040505860" code="0405tkkvr837" lopendefooter="Tweede Kamer, vergaderjaar 2004–2005, Aanhangsel" filenaam="KVR22127" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="837" onderwerp="" indiendatum="2005-01-4">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-02-1">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich de vragen over de uitlevering van een Nederlandse onderdaan door Spanje aan de Verenigde Staten? <voetnoot nummer="1"/>
      </vraag>
      <vraag nummer="2">Is het waar dat u ten tijde van de beantwoording van deze vragen, een brief van de landsadvocaat had waarin stond dat telefonisch over de uitlevering is gezegd dat de Amerikaanse autoriteiten van een uitleveringsverzoek hebben afgezien, omdat zij niet op voorhand gehouden wilden zijn om in te stemmen met omzetting door de exequaturrechter van een door de Amerikaanse rechter op te leggen straf? Zo ja, hoe verklaart u uw ontkennende antwoord op de vraag of er vanuit het VS Department of Justice kritiek was op het uitleveringsbeleid van Nederland, terwijl u reeds in het bezit was van bovengenoemde brief van de landsadvocaat? </vraag>
      <vraag nummer="3">Wat is uw reactie op de vermeende uitspraken van de Amerikaanse autoriteiten? Bent u van mening dat de Amerikanen onze beleidskeuzes dienen te respecteren? </vraag>
      <vraag nummer="4" voetnoot="2">Is het waar dat de Staat zelf heeft aangegeven dat in 2002 contact is geweest over rechtshulpverzoek in deze zaak met de Verenigde Staten en dat door de Staat getapte gesprekken van de heer R. over deze zaak zijn overgedragen? Zo ja, hoe verklaart u uw ontkennende antwoord op de vraag of er vóór maart 2003 contact is geweest over de heer R.? <voetnoot nummer="2"/>Bent u thans met mij van mening dat de door u geciteerde voorzieningenrechter het pleidooi van de landsadvocaat die ten enen male het genoemde contact ontkende, onterecht voor waar heeft aangenomen? Hoe beoordeelt u het gedrag van zowel de landsadvocaat als het US Department of Justice als hun verklaringen onwaar blijken te zijn? Welke maatregelen gaat u dan treffen? </vraag>
      <vraag nummer="5">Hoe luidt in het licht van deze beweringen uw antwoord op vraag 6 van de eerdere vragen, te weten of er afspraken gemaakt zijn met de VS om de heer R. in Spanje te laten oppakken zodat de «hinderlijke» Nederlandse procedures omzeild konden worden? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="19" documentjaargang="2004-2005">Aanhangsel Handelingen, nr. 19, vergaderjaar 2004–2005.</noot>
         <noot nummer="1" datum="2004-08-12" bron="Trouw">Trouw, 12 augustus 2004</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">De brief van de landsadvocaat waaraan wordt gerefereerd was mij ten tijde van de ingezonden antwoorden op vragen van het Kamerlid De Wit (Aanhangsel Handelingen nr. 19, vergaderjaar 2004–2005) bekend. Met de beantwoording van 16 augustus 2004 is onder meer gereageerd op de brief van het U.S. Department of Justice van 1 augustus 2004, waarin wordt aangegeven dat de met een uitlevering gemoeide procedure in Nederland als «omslachtig» en «moeilijk» (cumbersome/difficulties) wordt ervaren. Daarin zag en zie ik om de reeds genoemde reden geen blijk van het niet respecteren van Nederlandse beleidskeuzes. Dit wordt niet anders indien de Amerikaanse autoriteiten om hen moverende redenen niet op voorhand aan de door Nederland verlangde WOTS-waarborgen gebonden willen zijn en hierom afzien van een uitleveringsverzoek aan Nederland. Het staat een soevereine staat nu eenmaal vrij om zelf een afweging terzake te maken. Ook hierin zie ik geen blijk van het niet respecteren van Nederlandse beleidskeuzes. </antwoord>
      <antwoord nummer="4 en 5">Nadat de Verenigde Staten in 2002 door middel van een rechtshulpverzoek om telefoontaps uit 2000 hadden verzocht, zijn deze in augustus 2003 door het Amsterdamse parket via mijn ministerie aan de Amerikaanse autoriteiten overgedragen. Deze telefoontaps, die met toestemming van de rechtbank te Amsterdam aan de Amerikaanse autoriteiten ter beschikking zijn gesteld, zijn afkomstig uit een eerder Amsterdams onderzoek dat overigens los stond van het Amerikaanse rechtshulpverzoek. Bij een vorige gelegenheid (Aanhangsel Handelingen nr. 19, vergaderjaar 2004–2005) is mij de vraag gesteld of er in de periode na de detentie van de heer R. in Nederland (tot september 2003) dan wel in de periode vóór maart 2003 afspraken zijn gemaakt met de Verenigde Staten om de heer R. in Spanje te laten oppakken zodat de «hinderlijke» Nederlandse procedures omzeild konden worden. Ik heb op deze vraag ontkennend geantwoord. Dat in 2003 telefoontaps zijn overgedragen aan de Verenigde Staten is met mijn antwoord niet in tegenspraak, aangezien de beantwoording van een rechtshulpverzoek door middel van toezending van telefoontaps – anders dan thans lijkt te worden gesuggereerd – niet hetzelfde is als het voeren van overleg over het oppakken van de heer R. in Spanje, althans buiten Nederland. Ik hecht eraan in dit verband op te merken dat de voorzieningenrechter in zijn uitspraak van 29 september 2004 heeft overwogen dat uit (de beantwoording van) het Amerikaanse rechtshulpverzoek «slechts (kan) worden afgeleid dat de Amerikaanse autoriteiten bezig waren met een onderzoek en dat zij in dat kader informatie hebben opgevraagd. Meer dan dat kan er niet uit worden geconcludeerd. Het feit dat er in de Verenigde Staten een onderzoek liep maakt immers nog niet aannemelijk dat er vóór 15 maart 2004 overleg is geweest tussen gedaagde en de Amerikaanse autoriteiten om eiser voor uitlevering aan de Verenigde Staten buiten Nederland aan te laten houden.» De heer R. heeft tegen deze uitspraak geen hoger beroep ingesteld zodat deze inmiddels onherroepelijk is geworden en het daarin gegeven rechterlijk oordeel derhalve vaststaat. Het standpunt dat de voorzieningenrechter het pleidooi van de landsadvocaat ten onrechte voor waar heeft aangenomen of dat door de Verenigde Staten in strijd met de waarheid is verklaard, deel ik dan ook niet. </antwoord>
      <noten afkomstig="antwoord"/>
   </antwoorden>
</kvr>
