<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over de mogelijke opheffing van het Infobulletin van de Belastingdienst. (Ingezonden 22 januari 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19525
</item>
         <item attribuut="Inhoud">Hoe worden de beleidsregels voor de Belastingdienst bekendgemaakt nadat het Infobulletin wordt opgeheven.</item>
         <item attribuut="Rubriek">Belastingen (Belastingdiensten) Staats- en bestuursrecht (Wetgeving)</item>
         <item attribuut="Trefwoorden">Belastingdienst Wet- en regelgeving</item>
         <item attribuut="Vindplaats">Kamervragen met antwoord 2003-2004, nr. 869, Tweede Kamer</item>
         <item attribuut="Vraagnr_bij_indiening">2030406730</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-02-17</item>
         <item attribuut="Datum_indiening">2004-01-22</item>
         <item attribuut="Document-id">KVR19525</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1843" allpagenumbers="1843 1844" vetnummer="2030406730" code="0304tkkvr869" lopendefooter="Tweede Kamer, vergaderjaar 2003–2004, Aanhangsel" filenaam="KVR19525" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="869" onderwerp="" indiendatum="2004-01-22">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-02-17">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u de verzekering geven dat ook na de opheffing van het Infobulletin alle voor de Belastingdienst geldende beleidsregels behoorlijk bekend zullen worden gemaakt, met inachtneming van het bepaalde in artikel 3:42AWB? </vraag>
      <vraag nummer="2">Kunt u aangeven hoeveel voor de Belastingdienst geldende beleidsregels in het jaar 2003 bekend zijn gemaakt door publicatie in de Staatscourant? Hoeveel procent van alle voor de Belastingdienst in dat jaar uitgevaardigde beleidsregels betrof dit? </vraag>
      <vraag nummer="3">Hoe moet in het licht van het antwoord op vraag 2worden aangekeken tegen het gestelde in uw Besluit van 5 december 2003, nr. DGB 2003/6423M dat het door of namens u vastgestelde fiscale uitvoeringsbeleid vrijwel steeds in de Staatscourant wordt gepubliceerd? </vraag>
      <vraag nummer="4">a. Vormt plaatsing van uitvoeringsbeleid op Internet een geschikte wijze van bekendmaking in de zin van artikel 3:42AWB? b. Kan ervan worden uitgegaan dat dit medium voor alle belanghebbenden voldoende toegankelijk is? c. Blijven op Internet geplaatste beleidsregels voor alle belanghebbenden tot in lengte van dagen toegankelijk, zolang zij niet zijn ingetrokken? d. Hoe kunnen belanghebbenden op een redelijk uitvoerbare wijze (via zoekfuncties, trefwoorden etc.) hun weg vinden in beleidsregels die in het verleden op Internet zijn geplaatst, en in de wijzigingen die die regels inmiddels hebben ondergaan? </vraag>
      <vraag nummer="5">Indien het antwoord op vraag 4a ontkennend luidt, wat zal dan de inhoud en vormgeving worden van de door u voorgenomen voorlichting over het beleid in de media? Meer specifiek: a. Aan welke media moet daarbij worden gedacht? b. Worden alle betrokken belastingplichtigen, ook zij die in het buitenland wonen, hiermee bereikt? c. Wordt de gehele inhoud van de betreffende beleidsregel in de media opgenomen of alleen een (korte) samenvatting daarvan? d. Hoe kan een belastingplichtige in redelijkheid op de hoogte raken van de voor hem geldende beleidsregels indien de situatie die voor hem tot toepassing van die regels aanleiding geeft zich geruime tijd na de voorlichting in de media voordoet? e. Hoe kan een belastingplichtige via voorlichting in de media in redelijkheid een beeld krijgen van de actuele tekst van een beleidsregel die in de loop der jaren een aantal keren is gewijzigd? </vraag>
      <vraag nummer="6">Vormt de door u voorgenomen voorlichting in de media, bezien in het licht van het antwoord op vraag 5, een wijze van bekendmaking die aan de eisen van artikel 3:42AWB voldoet? </vraag>
      <vraag nummer="7">Op welke wijze zullen uw besluiten om geen cassatieberoep tegen een bepaalde uitspraak in te stellen en de toelichting daarop voortaan openbaar worden gemaakt? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 en 4">Op grond van art. 3:42van de Algemene wet bestuursrecht geschiedt de bekendmaking van besluiten die niet tot een of meer belanghebbenden zijn gericht «door kennisgeving van dat besluit of van de zakelijke inhoud ervan in een van overheidswege uitgegeven blad of een dag-, nieuws- of huis-aan-huisblad, dan wel op een andere geschikte wijze». Tot 31 december jl. vond de bekendmaking van door of namens mij vastgestelde beleidsbesluiten plaats zowel door middel van publicatie in het Infobulletin als via de website van het Ministerie van Financiën (www.minfin.nl). De oplage van het Infobulletin werd voor het overgrote deel verspreid binnen de Belastingdienst. Daarnaast bestond een bestand van laatstelijk een krappe 600 betalende externe abonnees. Dit bestand bestond voor meer dan 90% uit advocaten, belastingadviseurs en accountants. De afgelopen twee jaar hebben zo’n 150 externe abonnees hun abonnement beëindigd. Ik heb besloten het Infobulletin met ingang van 1 januari 2004 op te heffen. Dit is mogelijk geworden door de ontwikkeling die het internet in de afgelopen jaren heeft doorgemaakt. Daarmee is informatie die een aantal jaren geleden nog via een beperkte oplage van het Infobulletin werd gepubliceerd, inmiddels daadwerkelijk beschikbaar gekomen voor brede lagen van de Nederlandse bevolking. Met de opheffing van het Infobulletin bereikt de Belastingdienst een besparing van € 215 000. De via de website van het Ministerie van Financiën bekend gemaakte informatie wordt langs diverse wegen voor het publiek ontsloten. Allereerst biedt de site de mogelijkheid gebruik te maken van gratis email-attendering. Inmiddels maken meer dan 10 000 mensen gebruik van deze service, waarvan de meeste hebben aangegeven in het bijzonder geïnteresseerd te zijn in fiscale informatie. Abonnees van deze service krijgen automatisch bericht op het moment dat voor hen relevante nieuwe informatie op de site wordt geplaatst. Daarnaast bevat de site een zoekfunctie, waarmee langs allerlei ingangen in de op de site geplaatste informatie kan worden gezocht. Uiteraard zullen fiscale beleidsbesluiten via de website beschikbaar blijven, zolang zij hun belang niet hebben verloren. Een goede en transparante ontsluiting van de op de website beschikbare informatie heeft mijn voortdurende aandacht. Gegeven de geschetste ontwikkelingen, is publicatie van beleidsbesluiten via de website van het Ministerie van Financiën een andere geschikte wijze van publicatie zoals bedoeld in art. 3:42van de Algemene wet bestuursrecht. 2, 3, 5 t/m 7 In 2003 zijn door of namens mij ruim 200 fiscale beleidsbesluiten vastgesteld. Daarbij kan onderscheid worden gemaakt tussen enerzijds beleidsbesluiten die uitvloeisel zijn van de beantwoording van rechtsvragen door de kennisgroepen, en anderzijds beleidsbesluiten waarmee ik invulling geef aan de wijze waarop de Belastingdienst met de hem toegekende bevoegdheden moet omgaan. Een voorbeeld van de laatste categorie beleidsbesluiten is het Besluit Bestuurlijke Boeten Belastingdienst 1998. Beleidsbesluiten die uitvloeisel zijn van de beantwoording van rechtsvragen door de kennisgroepen zijn in 2003 nog zowel via het Infobulletin als via de website van het Ministerie van Financiën bekendgemaakt. Met ingang van dit jaar worden deze beleidsbesluiten via de website bekendgemaakt. Beleidsbesluiten waarmee ik invulling geef aan de wijze waarop de Belastingdienst met de hem toegekende bevoegdheden dient om te gaan, werden in 2003 naast publicatie in het Infobulletin en op de website van het Ministerie van Financiën ook in de Staatscourant gepubliceerd. Met ingang van dit jaar vindt bekendmaking van deze beleidsbesluiten plaats via de website van het Ministerie van Financiën en via publicatie in de Staatscourant. Als vast onderdeel van het communicatiebeleid van de Belastingdienst wordt van geval tot geval bezien of nieuw beleid meer begeleiding behoeft dan enkel de bekendmaking zoals in de Algemene wet bestuursrecht is voorgeschreven. Dit kan bijvoorbeeld leiden tot het uitbrengen van een persbericht, waarmee de aandacht in het bijzonder op een bepaald beleidsbesluit wordt gevestigd. In andere gevallen kan er aanleiding zijn beleidsbesluiten en andere beslissingen van de Belastingdienst ook actiever publicitair te begeleiden. Daarbij wordt van geval tot geval afgewogen wat daarvoor de meest effectieve methode is. Soms zal dit leiden tot een advertentie in een bepaald vakblad, in andere gevallen zal dit gebeuren via de landelijke pers. Dergelijke publicaties zijn ondersteunend aan de officiële publicatie zoals in de Algemene wet bestuursrecht bedoeld. Met ingang van 1 januari 2004 zullen in voorkomende gevallen mijn beslissingen om in bepaalde zaken geen cassatie-beroep in te stellen via de website van het Ministerie van Financiën worden bekendgemaakt. </antwoord>
      <noten afkomstig="antwoord"/>
   </antwoorden>
</kvr>
