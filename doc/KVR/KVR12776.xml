<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Santi (beiden PvdA) aan de minister van Justitie over Nederlandse kinderen die in Marokko achtergelaten worden. (Ingezonden 9 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12776
</item>
         <item attribuut="Inhoud">Vragen over het achterlaten van Nederlandse vrouwen en kinderen in Marokko, iets dat kan worden opgevat als 'internationale kinderontvoering'. Hierover zou met Marokko moeten worden onderhandeld. (Volkskrant 7 november 2000).</item>
         <item attribuut="Rubriek">Criminaliteit en openbare orde (Overig) Welzijn (Emigratie) Welzijn (Jeugdigen) Welzijn (Vrouwen)</item>
         <item attribuut="Trefwoorden">Delicten Emigratie Jeugdigen Marokko Minderheden Vrouwen</item>
         <item attribuut="Vindplaats">Kamervragen met antwoord 2000-2001, nr. 391, Tweede Kamer</item>
         <item attribuut="Vraagnr_bij_indiening">2000102200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Santi</persoon>
         </item>
         <item attribuut="Datum_reaktie">2000-12-14</item>
         <item attribuut="Datum_indiening">2000-11-09</item>
         <item attribuut="Document-id">KVR12776</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="807" allpagenumbers="807 808" vetnummer="2000102200" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12776" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="391" onderwerp="" indiendatum="2000-11-9">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Santi</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="14 december 2000), zie ook Aanhangsel Handelingen nr. 305, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichtgeving over Nederlandse kinderen die in Marokko achtergelaten worden? <voetnoot nummer="1"/>
      </vraag>
      <vraag nummer="2">Deelt u de mening dat het hier Nederlandse kinderen betreft die tegen hun zin vastgehouden worden, c.q. is hier sprake van internationale kinderontvoering? </vraag>
      <vraag nummer="3">Kunt u uiteenzetten wat het gevoerde beleid is in deze zaken? Zo neen, waarom niet? </vraag>
      <vraag nummer="4">Kunt u uiteenzetten op welke wijze en volgens welke richtlijnen de ambassade in Marokko handelt in voorkomende gevallen? Zo neen, waarom niet? </vraag>
      <vraag nummer="5">Bent u bereid deze materie bij de bilaterale verdragsonderhandelingen met Marokko aan de orde te stellen? Zo neen, waarom niet? Zo ja, op welke wijze? </vraag>
      <vraag nummer="6">Op welke wijze wordt de Marokkaanse regering aangespoord, het Haagse Verdrag betreffende de burgerrechterlijke aspecten van internationale ontvoeringen van kinderen te ondertekenen? </vraag>
      <vraag nummer="7">Bent u bereid, analoog aan de wijze waarop uw departement en dat van Buitenlandse Zaken zich actief hebben ingezet voor Nederlandse gevangenen in Marokko, u actief in te zetten voor deze Nederlandse moeders en kinderen, die ook in Marokko gevangen zijn? </vraag>
      <vraag nummer="8">Bent u bereid in overleg met het ministerie van Buitenlandse Zaken de steunpunten voor remigratie te versterken, en niet alleen in de regio Noord-Oost Marokko, maar ook in andere gebieden waar Marokkaanse migranten vandaan komen (bijvoorbeeld Noord-Marokko? </vraag>
      <noten afkomstig="vraag">
         <noot nummer="1" datum="2000-11-7" bron="Volkskrant" titel="Door vader of man gedumpt in Marokko">Volkskrant, 7 november 2000: «Door vader of man gedumpt in Marokko»</noot>
      </noten>
   </vragen>
   <antwoorden aantal="8">
      <antwoord nummer="1">De berichtgeving is mij bekend. </antwoord>
      <antwoord nummer="2">De berichtgeving heeft betrekking op één geval, nl. dat van een kind dat naast de Marokkaanse de Nederlandse nationaliteit bezit. Of de minderjarige tegen haar zin in Marokko verblijft, kan ik aan de hand van de beschikbare informatie niet beoordelen. Van internationale kinderontvoering is geen sprake, aangezien het kind niet aan het gezag van de ouder(s) is onttrokken. </antwoord>
      <antwoord nummer="3">Er is in de beschreven situatie geen plaats voor een beleid van Nederlandse overheidsinstanties. De ouder of de ouders onder wier gezag een minderjarige staat, hebben de vrijheid te bepalen in welk land hun kind verblijft. Alleen een rechterlijke beslissing waarbij de gezagssituatie zou worden gewijzigd, zou hierin verandering kunnen brengen. Onzeker is of een eventuele gezagsbeslissing van de Nederlandse rechter – indien deze zich in de gegeven situatie internationaal bevoegd zou achten en aanleiding zou zien tot een maatregel – in Marokko zou worden erkend en ten uitvoer gelegd. Tussen Marokko en Nederland geldt geen verdrag dat daarin voorziet. Ik teken hierbij overigens aan dat zowel Marokko als Nederland heeft ondertekend het verdrag van 19 oktober 1996 inzake de bevoegdheid, het toepasselijke recht, de erkenning, de tenuitvoerlegging en de samenwerking op het gebied van ouderlijke verantwoordelijkheid en maatregelen ter bescherming van kinderen (Trb. 1997, 299). Dat verdrag voorziet onder meer in de aanwijzing van centrale autoriteiten die met elkaar samenwerken en bijstand verlenen in gevallen waarin een minderjarige bescherming nodig heeft. Het verdrag maakt het mogelijk dat instanties van betrokken landen over een concreet geval met elkaar in overleg treden en dat er een onderzoek naar de situatie van het kind wordt ingesteld. Verder regelt het verdrag de bevoegdheid om maatregelen van kinderbescherming te nemen, het toepasselijke recht alsmede de erkenning en de tenuitvoerlegging van zodanige maatregelen. Wetgeving ter goedkeuring en uitvoering van het verdrag in Nederland is in voorbereiding. </antwoord>
      <antwoord nummer="4">In het antwoord op vraag 3 is aangegeven dat de overheid zich niet kan mengen in een beslissing van de ouders over de verblijfplaats van het kind. Het kind mag wellicht niet gelukkig met die beslissing zijn, het blijft een aan hen voorbehouden beslissing. In het privédomein van de familie ligt voor een ambassade geen taak. Ook het feit dat de vader (of de moeder) het reisdocument van de minderjarige in beheer heeft, is iets waar de ambassade niets aan kan veranderen. </antwoord>
      <antwoord nummer="5">Tussen de ministeries van Justitie van Nederland en Marokko vinden geen bilaterale verdragsonderhandelingen plaats. Wel is er over familierechtelijke en andere civielrechtelijke vraagstukken regelmatig overleg binnen een «Commission consultative maroco-néerlandaise» die door de beide ministeries in 1995 in het leven is geroepen. Ik verwijs naar de door de minister van Buitenlandse Zaken mede namens de minister voor Ontwikkelingssamenwerking, de minister van Sociale Zaken en mij gegeven antwoorden op schriftelijke vragen van de leden Arib, Bussemaker, Schimmel, Weekers, Van Gent, Rabbae en Visser-van Doorn, ingediend op 20 april 2000 onder nr. 2990010240. De taak van deze commissie omvat onder meer het elkaar informeren over algemene vraagstukken van civielrechtelijke aard en het zoeken naar algemeen geldende oplossingen voor die problemen. Het hier aan de orde zijnde onderwerp zal op de agenda van de eerstvolgende vergadering worden geplaatst. </antwoord>
      <antwoord nummer="6">Enige maanden geleden, tijdens een officieel bezoek van de Marokkaanse minister van Binnenlandse Zaken, is een document aangeboden waarin de Marokkaanse regering heeft aangekondigd dat zij voornemens is het verdrag te ondertekenen. Er zal in verband met de goedkeuring en de uitvoering van het verdrag in Marokko wetgeving tot stand moeten worden gebracht. Daarmee zal ongetwijfeld nog enige tijd gemoeid zijn. Tijdens het hiervoor reeds genoemde reguliere overleg tussen Nederland en Marokko over civielrechtelijke aangelegenheden zal van Nederlandse zijde worden aangedrongen op een spoedige ratificatie van het Kinderontvoeringsverdrag van 1980 door Marokko en zal, indien daaraan behoefte mocht zijn, over de wijze van uitvoering advies worden verstrekt. Daarnaast zal worden gewezen op het belang van ratificatie van het hiervoor genoemde Haagse Kinderbeschermingsverdrag van 1996. </antwoord>
      <antwoord nummer="7">Zie vraag 5. </antwoord>
      <antwoord nummer="8">Het betreft het beleid van mijn ambtgenoot voor Grote Steden- en Integratiebeleid (Directie Coördinatie Integratiebeleid Minderheden). Deze heeft laten weten zich over dit onderwerp te beraden en hierover een gesprek te zullen voeren met de Stichting Steun Remigranten (SSR), die werkzaam is in Marokko. </antwoord>
      <noten afkomstig="antwoord"/>
   </antwoorden>
</kvr>
