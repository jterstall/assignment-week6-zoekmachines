<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koekkoek en Soutendijk-van Appeldoorn (beiden CDA) over de Verordening op de praktijkuitoefening in dienstverband. (Ingezonden 20 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5328
</item>
         <item attribuut="Rubriek">Bedrijfsleven en industrie (Juridische dienstverlening)</item>
         <item attribuut="Trefwoorden">Advocaten</item>
         <item attribuut="Vindplaats">Kamervragen met antwoord 1996-1997, nr. 1563, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1997-07-11</item>
         <item attribuut="Datum_indiening">1997-05-20</item>
         <item attribuut="Document-id">KVR5328</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3197" allpagenumbers="3197 3198" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1563" onderwerp="" indiendatum="1997-05-20">
         <vrager partij="CDA" oorsprong="parlement">Koekkoek</vrager>
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Wat heeft het overleg tussen de Nederlandse Orde van Advocaten (NOvA) en de rechtsbijstandverzekeraars, dat volgens uw antwoord op vragen van 14 januari jl. <voetnoot nummer="1"/>vóór 1 mei 1997 zou plaatsvinden, opgeleverd? <voetnoot nummer="2"/>
      </vraag>
      <vraag nummer="2">Wat heeft het overleg tussen de NOvA en de branche-organisaties, waaronder het MKB, opgeleverd? </vraag>
      <vraag nummer="3">Heeft de NOvA ten aanzien van de rechtsbijstandsverzekering en branche-organisaties vóór 1 mei 1997 voorstellen aan u voorgelegd? Zo ja, wat is uw oordeel daarover? </vraag>
      <vraag nummer="4">Blijft u bij uw oordeel dat vernietiging van de Verordening op de praktijkuitoefening in dienstverband niet in de rede ligt? Wanneer zult u definitief uitsluitsel kunnen geven? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="634">Aanhangsel Handelingen, nr. 634, 1996–1997.</noot>
         <noot nummer="2" datum="1997-05-16" bron="Zie ook de Volkskrant">Zie ook de Volkskrant, 16 mei 1997</noot>
      </noten>
   </vragen>
   <antwoorden aantal="2">
      <antwoord nummer="1, 2 en 3">Wat betreft de toetreding tot de balie van juristen in dienst van brancheorganisaties, waaronder het MKB en de VNG, is door het College van Afgevaardigden van de Nederlandse Orde van Advocaten op 26 maart jl. een wijziging van de Verordening op de praktijkuitoefening in dienstbetrekking vastgesteld. Deze wijziging strekt ertoe dat advocaten in dienst van deze organisaties nu ook mogen optreden voor de aangesloten leden, mits wordt voorkomen dat daarbij potentieel tegenstrijdige belangen worden gediend. Deze wijziging, die tegemoetkomt aan de bezwaren van de brancheorganisaties, is op 1 mei jl. in werking getreden. Enkele juristen in dienst van brancheorganisaties hebben onlangs een verzoek tot inschrijving als advocaat ingediend. Wat betreft de rechtsbijstandverzekeraars heeft het overleg tussen hen en de Nederlandse Orde van Advocaten aangaande het recht op vrije advocatenkeuze voor 1 mei jl. niet tot een voor de verzekeraars bevredigende uitkomst geleid. In mijn brief van 13 juni heb ik u gemeld dat de verzekeraars mij hebben verzocht de verordening te vernietigen. Omdat op 27 mei jl. de termijn verstreek waarbinnen de verordening geschorst of vernietigd kon worden zijn bij Koninklijk besluit van 23 mei jl. de bepalingen aangaande rechtsbijstandverzekeraars geschorst tot 1 augustus a.s. Op 27 juni jl. heeft het College van Afgevaardigden van de Nederlandse Orde van Advocaten de door de verzekeraars gewraakte bepalingen ingetrokken en een nieuwe bepaling vastgesteld. Ingevolge deze bepaling ontstaat de vrijheid van advocatenkeuze op het moment dat de verzekeraar besluit de zaak in handen te stellen van een advocaat, ongeacht of deze binnen of buiten de organisatie van de verzekeraar werkzaam is (de datum waarop deze bepaling in werking zal treden is nog niet door de Algemene Raad vastgesteld). Ik meen dat met deze bepaling een werkbaar resultaat kan worden bereikt waarmee nu eerst ervaring moet worden opgedaan. Het verzekeren tegen de kosten van rechtsbijstand en het uitoefenen van een vertrouwensberoep als dat van advocaat zijn maatschappelijk functies waartussen wezenlijke verschillen bestaan. Indien deze verantwoordelijkheden, zoals in het geval van de rechtsbijstandverzekeraars in één hand komen te liggen, dienen stevige waarborgen te bestaan voor de advocaat die in loondienst de praktijk uitoefent. De cliënt moet onvoorwaardelijk kunnen vertrouwen op zijn advocaat. Gelet op de bijzondere positie van de advocaat in dienst van de verzekeraar – waarbij parallellie van belangen niet op voorhand vanzelfsprekend is – dient de vrije advocatenkeuze er voor de betrokken advocaat toe om als een volwaardig raadsman, in onafhankelijkheid en objectiviteit te kunnen functioneren en voor de cliënt om voldoende vertrouwen in dat functioneren te kunnen stellen. De cliënt heeft immers de mogelijkheid indien hij dat vertrouwen niet (langer) heeft een andere raadsman in te schakelen. Ik acht daarom de laatstelijk door het College van Afgevaardigden aangenomen bepaling als waarborg voor een goede beroepsuitoefening alleszins te rechtvaardigen. De bepaling laat bovendien de positie van de verzekeringsjurist niet zijnde advocaat ongemoeid, en sluit derhalve beter aan bij de reikwijdte van de verordenende bevoegdheid van de orde dan de oude bepaling. </antwoord>
      <antwoord nummer="4">Gelet op het voorgaande ligt vernietiging van de verordening niet in de rede. </antwoord>
      <noten afkomstig="antwoord"/>
   </antwoorden>
</kvr>
