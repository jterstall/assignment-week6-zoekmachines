<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over uitstel van medisch noodzakelijke behandelingen door Diagnose Behandeling Combinaties (DBC's). (Ingezonden 22 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26957
</item>
         <item attribuut="Inhoud">Het lijkt erop dat DBC-codes worden ingezet om te kijken of een behandeling wel of niet wordt vergoed. Het is echter onverantwoord dat, wanneer er sprake is van medische noodzakelijk handelen, mensen moeten wachten op toestemming van de zorgverzekeraar.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Ziekenhuizen Zorgverzekeraars Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 495, Tweede Kamer</item>
         <item attribuut="Vraagnr_bij_indiening">2060703400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-12-13</item>
         <item attribuut="Datum_indiening">2006-11-22</item>
         <item attribuut="Document-id">KVR26957</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1073" allpagenumbers="1073 1074" vetnummer="2060703400" code="0607tkkvr495" lopendefooter="Tweede Kamer, vergaderjaar 2006–2007, Aanhangsel" filenaam="KVR26957" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="495" onderwerp="" indiendatum="2006-11-22">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw reactie op het signaal dat zorgverzekeraars vooraf machtigingen vragen voor medisch noodzakelijke behandelingen, zoals bij mensen met kanker? <voetnoot nummer="1"/>
      </vraag>
      <vraag nummer="2">Klopt het dat DBC-codes worden ingezet om te kijken of een behandeling wel of niet wordt vergoed? Vindt u dit een juist gebruik van DBC’s? </vraag>
      <vraag nummer="3">Deelt u de mening dat, zeker bij cosmetische chirurgie, eenzelfde ingreep gepleegd kan worden om zowel medisch noodzakelijke reden als wel voor puur cosmetische reden? Zo ja, hoe wordt voorkomen dat mensen, bijvoorbeeld met kanker, bij wie het gaat om een medisch noodzakelijke ingreep onnodig moeten wachten op een machtiging? </vraag>
      <vraag nummer="4">Deelt u de mening dat niet de codering van een behandeling bepaalt of er wel of niet vergoed moet worden maar de reden van behandeling? Zo ja, hoe is dit te rijmen met de kleuring, groen, oranje en rood van de codes? </vraag>
      <vraag nummer="5">Deelt u de mening dat iedere vorm van uitstel, als het gaat om een behandeling van een patiënt met kanker of om een andere medisch noodzakelijke ingreep, onwenselijk is? </vraag>
      <vraag nummer="6">Wat is uw reactie op het signaal dat met de invoering van DBC’s mensen met kanker, door de kleuring van de codes, langer op een behandeling moeten wachten dan noodzakelijk met alle onrust en kansen op uitzaaiingen van dien? </vraag>
      <vraag nummer="7">Deelt u de mening dat, wanneer sprake is van medisch noodzakelijk handelen, zoals in het geval van kanker, het onverantwoordelijk is dat mensen moeten wachten op toestemming van de zorgverzekeraar? Zo ja, wat gaat u ondernemen om te zorgen dat dit niet meer kan voorkomen? </vraag>
      <vraag nummer="8">Deelt u de mening dat, waar het beleid is gericht op het verminderen van bureaucratie en het wegnemen van overbodige controlemechanismen, marktpartijen zoals zorgverzekeraars dit beleid moeten overnemen? </vraag>
      <vraag nummer="9">Welke mogelijkheden zijn er om in te grijpen wanneer blijkt dat door marktmechanismen de bureaucratie juist groeit? </vraag>
      <vraag nummer="10">Deelt u de mening dat een overheid die verantwoordelijk is voor een stelselwijziging ook verantwoordelijk is voor de gevolgen ervan? Zo ja, deelt u de mening dat de overheid is aan te spreken wanneer een overheidsbureaucratie plaats maakt voor een marktbureaucratie? </vraag>
      <vraag nummer="11">Wordt in de gaten gehouden of de geschrapte bureaucratie door de overheid aan de ene kant geen nieuwe bureaucratie, door bijvoorbeeld zorgverzekeraars, aan de andere kant wordt ingevoerd? Zo neen, waarom niet? </vraag>
      <vraag nummer="12">Kunnen deze vragen voor de aanstaande behandeling van de begroting Volksgezondheid, Welzijn en Sport worden beantwoord? </vraag>
      <noten afkomstig="vraag">
         <noot nummer="1" datum="2006-11-17" bron="NRC Handelsblad">NRC Handelsblad, 17 november 2006</noot>
      </noten>
   </vragen>
   <antwoorden aantal="10">
      <antwoord nummer="1">Van zorgverzekeraars wordt verwacht dat zij alleen die zorg vergoeden die tot de verzekerde Zvw-prestaties behoort. Zorgverzekeraars kunnen hier echter niet alleen voor zorgen. Aanbieders moeten zorgverzekeraars zodanig faciliteren dat zij op een eenvoudige wijze kunnen controleren of er sprake is van een medisch noodzakelijke behandeling die onderdeel uitmaakt van de zorgverzekering. Er moet dus vertrouwen en bereidheid tot samenwerking zijn dat alleen verzekerde prestaties bij de zorgverzekeraar worden gedeclareerd. Als zorgverzekeraars die zekerheid niet mogen veronderstellen, is een voorafgaande toestemmingsprocedure één van toetsingsinstrumenten. Zorgverzekeraars gaan hiertoe liever niet over, maar in sommige situaties is de inzet van dat instrument onvermijdelijk. </antwoord>
      <antwoord nummer="2">Nadat het College voor zorgverzekeringen (CVZ) heeft vastgesteld of een bepaalde behandeling tot de verzekerde prestatie behoort, worden de daarop van toepassing zijnde DBC’s overeenkomstig gekleurd. Dit vergemakkelijkt het gebruik van DBC’s, omdat daarmee duidelijk is of er sprake is van verzekerde zorg of niet. DBC-codes worden overigens niet alleen gebruikt om te laten zien wat onder de zorgverzekering valt. Ook de vraag of de zorg die door de DBC beschreven wordt, gelet op de vergunningsverlening in het kader Wet op de bijzondere medische verrichtingen door een instelling mag worden uitgevoerd, kan worden afgeleid uit de DBC-codering. </antwoord>
      <antwoord nummer="3">Ja, dat kan voorkomen. Als niet achteraf beoordeeld kan worden of de behandeling medisch noodzakelijk is geweest, kan het voorkomen dat de zorgverzekeraar vooraf wil kunnen beoordelen of de ingreep in de desbetreffende situatie wel tot de verzekerde prestaties hoort. Dat is, zoals ik hiervoor al heb gesteld, uiteraard niet nodig als de zorgverzekeraar goede afspraken met de desbetreffende zorgaanbieders kan maken en erop kan vertrouwen dat die zorgaanbieders die afspraken ook nakomen. De suggestie die de heer Bos van Zorgverzekeraars Nederland in het krantenartikel doet om alle ingrepen hetzij in het pakket op te nemen, hetzij er buiten te laten, is niet de mijne. Het is weliswaar eenvoudiger voor zorgverzekeraars, maar doet geen recht aan de uitgangspunten van de Zvw. </antwoord>
      <antwoord nummer="4">Ja. De codering volgt dan ook de uitspraak van het CVZ. Het CVZ brengt in kaart welke DBC’s tot het verzekerde pakket behoren (groene DBC’s) en welke niet (rode DBC’s). Bij een derde groep bestaat er een «aanspraak onder voorwaarde» (oranje DBC’s), waarbij de «medische indicatie» één van de belangrijkste voorwaarden is. Bij de declaratiecode is er een onderscheid tussen verzekerde en onverzekerde zorg. Dit betekent dat een groene DBC alleen een declaratiecode krijgt voor verzekerde zorg en een rode DBC’s alleen een code voor onverzekerde zorg. Bij oranje DBC’s zijn twee declaratiecodes te onderscheiden: één voor verzekerde en één voor onverzekerde zorg. </antwoord>
      <antwoord nummer="5">Uitstel in de zin van een onnodige vertraging acht ik ongewenst. Vooraf toetsen of er sprake is van een verzekerde prestatie omdat dat achteraf niet meer mogelijk is, beschouw ik niet als een onnodige vertraging. Uitstel kan niet aan de orde zijn, als dat medisch onverantwoord is. </antwoord>
      <antwoord nummer="6 en 7">Ik herken dit signaal niet. Er zijn hierover ook geen signalen bij de Inspectie voor de Gezondheidszorg (IGZ) binnengekomen. Ik zie dan ook geen reden voor het nemen van maatregelen. </antwoord>
      <antwoord nummer="8">Ja. </antwoord>
      <antwoord nummer="9 en 10">Met het stellen van overheidsregels wordt de bureaucratie niet verminderd. Overheidsregels zijn namelijk verbindend voor iedereen, ook al zijn die niet voor alle betrokkenen nodig. Door regulering aan de markt over te laten, is het mogelijk om alleen maatregelen te treffen wanneer dat echt nodig is. Daarom worden deze procedurele voorwaarden niet meer door de centrale overheid geregeld. Een zorgverzekering (of welke andere verzekering dan ook) kan niet zonder bureaucratie worden uitgevoerd. Wel moet ongewenste bureaucratie voorkomen worden. In die situatie kan er sprake zijn van een ingrijpen door de overheid. Hier ligt echter ook een rol voor de Nza. Ik deel verder de mening dat een overheid die verantwoordelijk is voor een stelselwijziging ook verantwoordelijk is voor de gevolgen daarvan. Ik teken daarbij aan dat de machtigingsprocedures waar het hier over gaat niet voortkomen uit de stelselwijziging. Ook onder de Ziekenfondswet werd immers al gebruik gemaakt van machtigingen. Dit valt terug te voeren op het – stelselonafhankelijke – uitgangspunt dat collectieve middelen uitsluitend besteed worden aan patiënten die het nodig hebben en niet aan patiënten die om cosmetische redenen een operatie willen laten uitvoeren. </antwoord>
      <antwoord nummer="11">Het is de rol van de NZa om toe te zien op de wijze waarop zorgpartijen opereren. De NZa kan klachten terzake onderzoeken, zonodig aanwijzingen geven aan veldpartijen, en mij adviseren. </antwoord>
      <antwoord nummer="12">Ja. </antwoord>
      <noten afkomstig="antwoord"/>
   </antwoorden>
</kvr>
