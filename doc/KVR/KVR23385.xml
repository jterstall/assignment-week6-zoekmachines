<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over de uitvoering van een door de Kamer aangenomen motie. (Ingezonden 14 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23385
</item>
         <item attribuut="Inhoud">Vragen over de naleving door het COA van de aangenomen motie-Klaas de Vries (Kamerstuk 19637/29344, nr. 915), die uitspreekt dat voortgezette opvang moet worden verleend aan uitgeprocedeerde asielzoekers, die meewerken aan hun vertrek maar voor het verkrijgen van de noodzakelijke reispapieren ('laissez-passer') meer tijd nodig hebben dan 28 dagen. Hoe is de COA hierover geïnstrueerd?</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1980, Tweede Kamer</item>
         <item attribuut="Vraagnr_bij_indiening">2040516480</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2005-06-29</item>
         <item attribuut="Datum_indiening">2005-06-14</item>
         <item attribuut="Document-id">KVR23385</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4213" allpagenumbers="4213 4214" vetnummer="2040516480" code="0405tkkvr1980" lopendefooter="Tweede Kamer, vergaderjaar 2004–2005, Aanhangsel" filenaam="KVR23385" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1980" onderwerp="" indiendatum="2005-06-14">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-06-29">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wordt de door de Kamer op 26 april jl. aanvaarde motie <voetnoot nummer="1"/>, die uitspreekt dat voortgezette opvang moet worden verleend aan uitgeprocedeerde asielzoekers, die meewerken aan hun vertrek, maar voor het verkrijgen van de noodzakelijke reispapieren meer tijd nodig hebben dan 28 dagen, door het COA in de praktijk naar letter en geest nageleefd? </vraag>
      <vraag nummer="2">Sinds wanneer is dit het geval? </vraag>
      <vraag nummer="3">Welke instructie heeft u terzake aan het COA gegeven en wanneer? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="19 637/29 344" documentnummer="915">Kamerstuk 19 637/29 344, nr. 915</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1 2 3">Het kabinet heeft deze motie grondig bestudeerd om de consequenties van uitvoering van de motie te kunnen overzien. Gegeven de vele negatieve consequenties die aan de uitvoering van motie 915 kleven, heeft het Kabinet besloten geen uitvoering te geven aan deze motie. De redenen om deze motie niet uit te voeren zijn: Ten eerste is de motie gebaseerd op onjuiste veronderstellingen: • De aanvraagprocedures voor een laissez-passer (LP), die genoemd worden in het «Overzicht aanvraagprocedures van verwijderingen per land van bestemming» hebben uitsluitend betrekking op gedwongen terugkeer. De termijnen die in dit overzicht worden genoemd zien dus slechts op het verkrijgen van reisdocumenten voor personen die niet zelfstandig voldoen aan hun rechtsplicht tot vertrek en ten aanzien van wie de overheid vervolgens moet overgaan tot het dwangmiddel van uitzetting. Aan deze termijnen kan dan ook niet de conclusie worden verbonden dat terugkeer niet binnen de gestelde vertrektermijn gerealiseerd kan worden. • Bovendien krijgen asielzoekers niet slechts 28 dagen de tijd om hun vertrek te regelen <voetnoot nummer="1"/>, zoals de motie suggereert. Asielzoekers worden vanaf het moment dat zij een aanvraag indienen geïnformeerd over de gevolgen van een mogelijke definitieve afwijzing van het asielverzoek. Zij krijgen op verschillende momenten in de procedure te horen dat terugkeer de enige aangewezen optie is nadat de asielaanvraag definitief is afgewezen. Dit wordt juist gedaan zodat zij zich tijdig kunnen voorbereiden op de terugkeer naar het land van herkomst. Ten tweede ondermijnt motie 915 het uitgangspunt van de zelfstandige vertrekplicht zoals neergelegd in de Vreemdelingenwet 2000. Ten derde heeft uitvoering van de motie zeer negatieve effecten: • Het vooruitzicht van opvang na ommekomst van de wettelijke vertrektermijn, zal de prikkel bij asielzoekers om actief hun vertrek te regelen wegnemen. Het beoogde effect van de terugkeerlocaties om mensen aan te moedigen al voor de vertrektermijn voorbereidingen voor een eventueel vertrek te treffen zal hierdoor verregaand verminderen. • Het zogenoemde meewerkcriterium wordt impliciet weer geïntroduceerd bij de beantwoording van de vraag of de vreemdeling recht heeft op opvang. In de praktijk bleek de toets op medewerking gecompliceerd. Het is nauwelijks mogelijk objectief vast te stellen of de betrokkene op de ambassade voldoende heeft meegewerkt aan de afgifte van een LP <voetnoot nummer="2"/>. • Hierdoor wordt werking van de meervoudige beschikking zoals vastgelegd in artikel 45 van de Vreemdelingenwet 2000 ondermijnd <voetnoot nummer="3"/>. Dit artikel voorziet in de eenduidige vaststelling van het moment dat de voorzieningen moeten worden beëindigd. Door uitzonderingen te maken op de 28 dagen vertrektermijn, wordt de beëindiging van de voorzieningen weer losgemaakt van de uitkomst van de asielprocedure. • Dit effect wordt versterkt door het feit dat er geen maximale termijn is verbonden aan deze verlengde opvang, anders dan de termijn van afgifte van de LP. Bij uitvoering van de motie ontbreekt een duidelijk en objectief toetsmoment om de voorzieningen te beëindigen. • Ten slotte impliceert uitvoering van motie 915 aanzienlijke financiële consequenties. Het aantal wachtende asielzoekers op een LP bedraagt op dit moment ongeveer 1000 personen. Onbekend is hoeveel van deze personen meewerken aan hun vertrek en hoeveel alleen zullen terugkeren als zij daartoe gedwongen worden, aangezien het meewerkcriterium op dit moment niet wordt gehanteerd. Hernieuwde verstrekking van voorzieningen aan het totaal aantal vreemdelingen dat in afwachting is van een LP, zal leiden tot een kostenpost van minimaal € 14 miljoen op jaarbasis. Tevens is het, gegeven de systematiek van de Vreemdelingenwet 2000, in zijn algemeenheid onwenselijk om aan personen, die niet rechtmatig in NL verblijven, voorzieningen te verstrekken. Samenvattend zou uitvoering van deze motie ertoe leiden dat ongewenst gedrag, namelijk het niet zelfstandig voldoen aan de vertrekplicht, wordt beloond. </antwoord>
      <antwoord nummer="2">Zie antwoord op vraag 1. </antwoord>
      <antwoord nummer="3">Zie antwoord op vraag 1. </antwoord>
      <noten afkomstig="antwoord">
         <noot nummer="1">Handelingen II: 1999–2000, 26 646, nr. 3; 1999–2000, 26 732, nr. 12; 2000–2001, 19 637, nr. 60; 23 april 2002, TK 71; 19 april 2005, TK 74</noot>
         <noot nummer="2">Handelingen II: 1999–2000, 26 646, nr. 3; 1999–2000, 26 732, nr. 12; 2000–2001, 19 637, nr. 60; 2003–2004, 19 637, nr. 847</noot>
         <noot nummer="3">Kamerstukken II: 2001–2002, 19 637 en 26 646, nr. 648; 2001–2002, 28 000 VI, nr. 6</noot>
      </noten>
   </antwoorden>
</kvr>
