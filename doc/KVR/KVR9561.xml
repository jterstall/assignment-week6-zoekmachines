<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over sponsoring door een instelling voor geestelijke gezondheidszorg. (Ingezonden 11 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9561
</item>
         <item attribuut="Inhoud">Vragen over het optreden van Mediant - een instelling voor geestelijke gezondheidszorg ontstaan uit het Twentsch Psychiatrisch Ziekenhuis, de RIAGG Enschede en de RIAGG Hengelo - als hoofdsponsor van de marathonorganisatie van Twente Marathon.</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Maatschappelijke gezondheidszorg) Vrijetijdsbesteding (Sport)</item>
         <item attribuut="Trefwoorden">Geestelijke gezondheidszorg Sponsoring Sport</item>
         <item attribuut="Vindplaats">Kamervragen met antwoord 1998-1999, nr. 1549, Tweede Kamer</item>
         <item attribuut="Vraagnr_bij_indiening">2989912810</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-06-11</item>
         <item attribuut="Datum_indiening">1999-05-11</item>
         <item attribuut="Document-id">KVR9561</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3095" allpagenumbers="3095 3096" vetnummer="2989912810" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9561" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1549" onderwerp="" indiendatum="1999-05-11">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat Mediant – een instelling voor geestelijke gezondheidszorg ontstaan uit het Twentsch Psychiatrisch Ziekenhuis, de RIAGG Enschede en de RIAGG Hengelo – hoofdsponsor is geworden van de marathonorganisatie van Twente Marathon en zich heeft vastgelegd om voor drie jaar 100 000 gulden jaarlijks daaraan bij te dragen? </vraag>
      <vraag nummer="2">Is het u bekend dat de Raad van Bestuur hiertoe heeft besloten ondanks een negatief advies van de OR en met de argumentatie dat deze sponsoring goed zou zijn voor naamsbekendheid, met name voor personeelswerving? </vraag>
      <vraag nummer="3">Is dit de eerste instelling die op deze manier en op deze schaal aan sponsoring doet? Zo neen, kunt u inzicht geven in deze sponsoring tot nu toe? </vraag>
      <vraag nummer="4">Is het waar dat het geld uit de potjes fusiekosten en personeelswerving komt, en vindt u dit een juiste besteding van dit geld? Zo neen, bent u bereid deze zaak te onderzoeken? </vraag>
      <vraag nummer="5">Vindt u het acceptabel dat zorginstellingen geld uitgeven aan sponsoring, zeker gezien de tekorten in de zorg in de vorm van wachtlijsten en noodzakelijke verbeteringen in de kwaliteit van zorg? </vraag>
      <vraag nummer="6">Kent u de inhoud van de richtlijnen en adviezen voor verantwoorde sponsoring en fondsenwerving in de Gedragscode Fondsenwerving Zorgsector die op 14 juni aanstaande wordt gepresenteerd? Verwacht u – gezien het voorbeeld van Mediant – dat u de regelgeving en het toezicht van sponsoring aan zelfregulering kunt overlaten? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Nee. Inmiddels heb ik hierover wel contact gehad met de Raad van Bestuur van Mediant. </antwoord>
      <antwoord nummer="2">Nee, dat was mij niet bekend. Uit het contact dat ik heb gehad met de Raad van Bestuur van Mediant blijkt dat de OR op eigen initiatief negatief heeft geadviseerd. Volgens de Raad van Bestuur van Mediant waren de cliëntenraad en de familieraad overigens positief over de sponsoring van de marathonorganisatie van de Twente Marathon. De doelen van de sponsoring die Mediant nastreeft zijn het verkrijgen van naamsbekendheid, personeelswerving en profilering van de GGZ in Overijssel. </antwoord>
      <antwoord nummer="3">Voor zover mij bekend, is dit de eerste keer dat een (GGZ-)instelling op deze schaal aan sponsoring doet. </antwoord>
      <antwoord nummer="4">Het is in eerste instantie de verantwoordelijkheid van de instelling in samenspraak met het zorgkantoor voor de juiste aanwending van het door het Cotg vastgestelde budget voor de zorgverlening te komen. Mij is bekend dat het zorgkantoor Twente geen voorstander is van dit sponsorinitiatief. </antwoord>
      <antwoord nummer="5">Bij een zorginstelling die kampt met een gebrek aan voldoende opgeleid personeel kan de kwaliteit en continuïteit van de zorg in gevaar komen. Een instelling dient dan personeel te werven. De gebruikelijke manier om personeel te werven vindt plaats door het plaatsen van een advertentie in één of meer landelijk verspreide nieuws- en/of dagbladen c.q. vakbladen. Het op deze wijze inzetten van een substantiële hoeveelheid zorgmiddelen ten behoeve van het verkrijgen van naamsbekendheid en het werven van personeel, wijs ik af. Voor zover naamsbekendheid van belang wordt geacht, kan dit naar mijn oordeel beter gebeuren door het verstrekken van informatie aan opleidingsinstituten en andere betrokkenen binnen – in dit geval – de GGZ-sector. </antwoord>
      <antwoord nummer="6">Het initiatief voor de gedragscode voor Fondsenwerving in de Zorgsector is uitgegaan van het Instituut voor Sponsoring en Fondsenwerving in de gezondheidszorg, het ISFG. Reeds in het begin van de jaren ’90 heeft het Ministerie van VWS overleg gevoerd met het ISFG over de wenselijkheid te komen tot een gedragscode. Op 14 juni a.s. zal de gedragscode officieel aan het departement worden aangeboden. De gedragscode heeft echter betrekking op de (omgekeerde) situatie waarin een bedrijf een instelling, project of voorziening in de zorgsector wil sponsoren en niet op sponsoring dóór een zorginstelling zelf. Met betrekking tot de onderhavige kwestie acht ik op dit moment – mede gelet op de opstelling van het zorgkantoor – aanvullende overheidsregulering niet nodig. In overleg met de zorginstellingen zal ik het een en ander verkennend aan de orde stellen. </antwoord>
      <noten afkomstig="antwoord"/>
   </antwoorden>
</kvr>
