<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak aan de staatssecretaris van Verkeer en Waterstaat over een rapport van het Nationaal Lucht- en Ruimtevaartlaboratorium (NLR). (Ingezonden 26 augustus 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18435
</item>
         <item attribuut="Inhoud">Vragen naar aanleiding van artikel 'Ministerie liet rapport veranderen' (Volkskrant, 22 augustus 2003), alsmede over de kennelijke invloed van de luchtvaartsector op het NLR.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 2002-2003, nr. 1850, Tweede Kamer</item>
         <item attribuut="Vraagnr_bij_indiening">2020316230</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-09-02</item>
         <item attribuut="Datum_indiening">2003-08-26</item>
         <item attribuut="Document-id">KVR18435</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3885" allpagenumbers="3885 3886" vetnummer="2020316230" code="0203tkkvr1850" lopendefooter="Tweede Kamer, vergaderjaar 2002–2003, Aanhangsel" filenaam="KVR18435" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1850" onderwerp="" indiendatum="2003-08-26">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-09-2">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft u kennisgenomen van het artikel «Ministerie liet rapport veranderen»? <voetnoot nummer="1"/>
      </vraag>
      <vraag nummer="2">Is het waar dat het Nationaal Lucht- en Ruimtevaartlaboratorium (NLR) aanvankelijk concludeerde dat het handhavingssysteem voor geluidhinder met (een sterk verminderd aantal) handhavingspunten niet waterdicht was en dat de (later toegezegde) toevoeging van handhavingspunten in het gebied «niet leidt tot significante verbetering van het beschermingsniveau»? </vraag>
      <vraag nummer="3">Is het waar dat deze aanvankelijke conclusies veranderd zijn na contact met uw ministerie? </vraag>
      <vraag nummer="4">Bent u bereid de concept-versie van rapport NLR-CR-2001-373 uit mei 2000 aan de Tweede Kamer toe te zenden? </vraag>
      <vraag nummer="5">Hoe beoordeelt u de bewering dat de toenmalige NLR-directeur, de onafhankelijke Commissie Deskundigen Vliegtuiggeluid met sancties dreigde in de vorm van het terugtrekken van het NLR-lid uit deze commissie, indien deze haar conclusies niet zou afzwakken? </vraag>
      <vraag nummer="6">Bent u ervan op de hoogte dat de luchtvaartsector zeer veel formele invloed heeft in het NLR, omdat de KLM en Schiphol vertegenwoordigd zijn in de «Board of directors»? </vraag>
      <vraag nummer="7">Hebben de leden van de «Board of directors» de mogelijkheid om concept-rapporten van de NLR in te zien? Wordt er van deze kant mogelijk formele dan wel informele druk uitgeoefend op de inhoud van NLR-rapporten? </vraag>
      <vraag nummer="8">Is er vanuit de luchtvaart of uw ministerie in de richting van het NLR gereageerd op een concept-versie van het recent toegezonden rapport over de «fout» in de invoer van gegevens met betrekking tot de Zwanenburgbaan? </vraag>
      <vraag nummer="9">Kunt u alle contacten beschrijven die er tussen uw ministerie, en eventueel de KLM en Schiphol, met het NLR zijn geweest rond het rapport over de invoerfout met data en aard van de contacten? </vraag>
      <vraag nummer="10">Erkent u dat de door u onafhankelijk genoemde positie van het NLR onder druk staat door de vertegenwoordiging van de luchtvaartsector, naast het feit dat uw ministerie en de sector reeds een informele machtspositie hebben als grootste klanten van het NLR? </vraag>
      <vraag nummer="11">Bent u bereid te werken aan een structuur waarin ten minste de formele banden tussen het NLR en de luchtvaartsector doorgesneden zijn? </vraag>
      <noten afkomstig="vraag">
         <noot nummer="1" datum="2003-08-22" bron="de Volkskrant">de Volkskrant, 22 augustus 2003</noot>
      </noten>
   </vragen>
   <antwoorden aantal="11">
      <antwoord nummer="1" voetnoot="1">Ja. Het artikel bevat onjuistheden en doet de werkelijkheid geweld aan. Het artikel is aanleiding geweest voor bijgevoegd persbericht van het Ministerie. <voetnoot nummer="1"/>
      </antwoord>
      <antwoord nummer="2">De tekstfragmenten in het artikel zijn uit de context gehaald, als gevolg waarvan onjuiste conclusies worden getrokken. In mei 2001 is een verkennende onderzoeksnotitie over de beschermende werking van het systeem verschenen. Deze NLR-notitie concludeert dat: – de beschermende werking van de handhavingspunten goed is en meer handhavingspunten dus niet nodig zijn; – meer handhavingspunten geen extra bescherming opleveren. </antwoord>
      <antwoord nummer="3">Nee. Er is overigens geen sprake van een «curieuze wending» in het NLR-rapport 373 ten opzichte van de eerdere notitie. Uit de verkennende notitie bleek dat de beoogde bescherming werd geboden. Het verkennende onderzoek was echter globaal van aard. Op grond van de conclusies uit de verkennende onderzoeksnotitie hebben de ministeries van Verkeer en Waterstaat en van Volkshuisvesting, Ruimtelijke Ordening en Milieubeheer het NLR gevraagd het onderzoek meer in detail uit te voeren om zodoende meer inzicht te krijgen in de lokale effecten. Ook dit diepgravender onderzoek leidde in augustus 2001 tot de conclusies: 1) de beschermende werking van het systeem is goed; 2) het is niet realistisch dat tussen handhavingspunten kan worden doorgevlogen zonder dat de effecten hiervan in de handhavingspunten worden meegewogen. Uit dit diepgravender onderzoek blijkt dat in één uitzonderlijk, als niet realistisch te beschouwen geval, de bescherming onvoldoende zou kunnen zijn. Dit is ook in het MER «Schiphol 2003» beschreven. </antwoord>
      <antwoord nummer="4">Van het rapport bestaat geen concept. Het verkennend onderzoek dat aan het genoemde rapport vooraf ging, ook genoemd in het artikel, dateert van 8 mei 2001 en is als bijlage bijgevoegd. 2, 1 </antwoord>
      <antwoord nummer="5">Hoewel ik hierover niet kan oordelen, wil ik aangeven dat bij mijn weten de heer Berkhout de NLR-onderzoeken nooit ter discussie heeft gesteld. Hij heeft ook zelf opdrachten van de Commissie aan het NLR verstrekt. De heer Berkhout heeft wel aangegeven dat naar zijn oordeel de verkeerde sommen zijn gemaakt door het NLR. De Commissie Berkhout is indertijd verzocht te reageren op het onderzoeksvoorstel voor de beschermende werking. De heer Berkhout heeft aan dit verzoek geen gehoor gegeven. Ik vind het daarom opmerkelijk dat de heer Berkhout achteraf stelt dat de «verkeerde sommen» zijn gemaakt. </antwoord>
      <antwoord nummer="6">Het Nationaal Lucht- en Ruimtevaart Laboratorium (NLR) is een GTI. Het ministerie van Verkeer en Waterstaat is penvoerder voor de ministeries van VROM, van EZ en van Defensie. Naast genoemde partijen is ook de TU Delft en de Nederlandse Organisatie voor toegepast wetenschappelijk onderzoek in de Board vertegenwoordigd. Deze combinatie waarborgt een afdoende onafhankelijk opererend NLR. In die capaciteit doet het NLR onafhankelijk onderzoek voor veel partijen, waaronder ook het ministerie van VROM, de stichting Milieudefensie en de toenmalige Commissie Deskundigen Vliegtuiggeluid. </antwoord>
      <antwoord nummer="7">Nee. Opdrachten die door het NLR worden uitgevoerd zijn een zaak tussen opdrachtgever en opdrachtnemer. De board of directors speelt hierin geen rol. </antwoord>
      <antwoord nummer="8">Ja. Zoals gebruikelijk is bij het afronden van een rapport overleg gevoerd tussen opdrachtgever en opdrachtnemer. Doel daarbij is om na te gaan of op de vragen een afdoende en duidelijk antwoord wordt gegeven in het definitieve rapport. Het conceptrapport wordt voorts in eindredactionele zin besproken. </antwoord>
      <antwoord nummer="9">Een eerste concept van het rapport is aan de KLM, Schiphol en LVNL voorgelegd voor een reactie op operationele aspecten. Het NLR heeft de sector daarbij gevraagd naar een reactie of onderzochte maatregelen in de praktijk kunnen worden waargemaakt en zo nee, waarom niet. Het eindconcept van 13 augustus 2003 is aan Verkeer en Waterstaat en VROM voorgelegd. Daarbij is ten aanzien van de eindredactie van het rapport besproken wat de precieze consequenties van het onderzoek zijn en hoe de conclusies moeten worden geïnterpreteerd. </antwoord>
      <antwoord nummer="10">Nee, zie het antwoord op de vragen 6 en 7. Uit de klantenkring van het NLR blijkt naar mijn mening dat de onafhankelijkheid, ook door belangenorganisaties als Milieudefensie, niet ter discussie wordt gesteld. </antwoord>
      <antwoord nummer="11">Nee, ik zie daartoe geen aanleiding. Zie ook het antwoord op de vragen 6, 7 en 10. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">De notitie is abusievelijk gedateerd op 2000 in plaats van 2001</noot>
      </noten>
   </antwoorden>
</kvr>
