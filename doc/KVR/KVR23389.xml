<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Laan (D66) en Timmer (PvdA) aan de ministers van Justitie en van Buitenlandse Zaken over een naar Libië ontvoerde peuter. (Ingezonden 22 juni 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23389
</item>
         <item attribuut="Inhoud">Vragen over de ontvoering van een 3-jarig meisje door haar vader naar Libië, nadat hij zijn ex-echtgenote (de moeder van het meisje) vermoordde.</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Delicten Jeugdigen Libië</item>
         <item attribuut="Vindplaats">Kamervragen met antwoord 2004-2005, nr. 1984, Tweede Kamer</item>
         <item attribuut="Vraagnr_bij_indiening">2040517020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
            <persoon partij="PvdA">Timmer</persoon>
         </item>
         <item attribuut="Datum_reaktie">2005-06-29</item>
         <item attribuut="Datum_indiening">2005-06-22</item>
         <item attribuut="Document-id">KVR23389</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4223" allpagenumbers="4223 4224 4225" vetnummer="2040517020" code="0405tkkvr1984" lopendefooter="Tweede Kamer, vergaderjaar 2004–2005, Aanhangsel" filenaam="KVR23389" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1984" onderwerp="" indiendatum="2005-06-22">
         <vrager partij="D66" oorsprong="parlement">Van der Laan</vrager>
         <vrager partij="PvdA" oorsprong="parlement">Timmer</vrager>
         <vraagt-aan>(D66) en Timmer (PvdA) aan de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-06-29">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de ontvoering van de 3-jarige peuter I.A. door haar vader naar Libië, nadat de vader zijn ex-echtgenote (en de moeder van I.A.) vermoordde? <voetnoot nummer="1"/>
      </vraag>
      <vraag nummer="2">Kunt u aangeven welke stappen de Nederlandse overheid via ambassades of consulaten neemt om I.A. op te sporen en over te brengen naar Nederland? Welke richtsnoeren ontvangen de Nederlandse ambassades ten aanzien van hulpverzoeken bij internationale kinderontvoering? Hoe wordt toezicht gehouden op de naleving van deze richtsnoeren? Hoe worden best practices uitgewisseld? </vraag>
      <vraag nummer="3">Welke pogingen tot teruggeleiding van de peuter uit Libië heeft u tot op heden ondernomen? </vraag>
      <vraag nummer="4">Welke pogingen heeft u ondernomen tot het laten uitleveren van de vader in verband met (verdenking van) moord op de moeder van I.A.? </vraag>
      <vraag nummer="5">Biedt u de Nederlandse familie van I.A. (financiële) ondersteuning bij hun pogingen om haar naar Nederland te laten terugkeren? Zo ja, welke? Zo neen, waarom niet? </vraag>
      <vraag nummer="6">Op welke wijze kunt u de Libische autoriteiten (verder) bewegen tot teruggeleiding van I.A. naar Nederland? Bent u bereid uw inspanningen te intensiveren? Heeft u over deze kwestie contact gehad met de Libische ambassadeur in Nederland? Bent u bereid tot sancties tegen de Libische overheid? </vraag>
      <vraag nummer="7">Is onderzocht of Libië bereid is het Haags Verdrag over de burgerrechtelijke aspecten van internationale kinderontvoering te ratificeren? Kan in Europees verband druk worden uitgeoefend om dit te bereiken? </vraag>
      <vraag nummer="8">Bent u bereid aan te dringen op het opnemen van clausules over het tegengaan van internationale kinderontvoering in (nieuwe) Euro- Meditterane overeenkomsten? Bent u bereid tot het aangaan van bilaterale overeenkomsten over kinderontvoering met Noord-Afrikaanse landen als Libië? Ziet u mogelijkheden tot het aangaan van dergelijke overeenkomsten? Zo neen, waarom niet? </vraag>
      <vraag nummer="9">Bent u bereid deze vragen te beantwoorden voor 28 juni 2005? </vraag>
      <noten afkomstig="vraag">
         <noot nummer="1">www.vermist.nl</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">Het teruggeleidingsverzoek van de Nederlandse Centrale autoriteit internationale kinderontvoering van het ministerie van Justitie is op 30 augustus 2004 door de Nederlandse ambassade in Tripoli aangeboden aan het Libische ministerie van Buitenlandse Zaken met het verzoek te willen handelen in de geest van het Haags Verdrag betreffende de burgerrechtelijke aspecten van internationale ontvoering van kinderen (1980) – waarbij Libië niet is aangesloten – en medewerking te willen verlenen aan de spoedige teruggeleiding van I.A. naar Nederland. De Nederlandse ambassadeur heeft zowel op 22 september als op 10 november 2004 een démarche uitgevoerd bij de Libische Directeur-Generaal Consulaire Zaken. Daarbij is door laatstgenoemde de toezegging gedaan dat de zaak met hoge prioriteit zal worden onderzocht en dat spoedig antwoord volgt. Op 22 november 2004 had de Nederlandse ambassadeur een persoonlijk onderhoud met de Libische minister van Justitie. Van deze gelegenheid heeft hij gebruik gemaakt om aandacht te vragen voor deze zaak en aan te dringen op teruggeleiding. De minister van Justitie gaf aan niet op de hoogte te zijn, maar beloofde direct actie. Diezelfde dag nam de Libische Directeur-Generaal Consulaire Zaken contact op met de Nederlandse ambassadeur en zegde antwoord op korte termijn toe. Op 6 januari 2005 werd de schriftelijke reactie van het Libische ministerie van Buitenlandse Zaken ontvangen, waarin werd geïndiceerd dat het ministerie werk zou maken van de zaak. Op 9 februari 2005 volgde op het ministerie van Buitenlandse Zaken in Den Haag een gesprek tussen de Directeur Consulaire Zaken met onder meer de betrokken familieleden. Vervolgens zijn opnieuw door de Nederlandse ambassadeur gesprekken met de Libische Directeur-Generaal Consulaire Zaken aangevraagd, die op 13 februari en 10 april jl. hebben plaatsgevonden. Daarna vond op 19 april jl. op uitnodiging van het Nederlandse ministerie van Buitenlandse Zaken een indringend gesprek met de Libische ambassadeur te Den Haag plaats. Op 10 mei en 13 juni jl. vonden vervolgens nog twee gesprekken tussen de Nederlandse ambassadeur en de Libische Directeur-Generaal Consulaire Zaken plaats waarin van Nederlandse zijde nogmaals werd aangedrongen op actieve medewerking door de Libische autoriteiten. Tot onze teleurstelling hebben al deze bemoeienissen tot dusver niet tot resultaat geleid. In reactie op de vraag welke richtsnoeren de Nederlands ambassades ontvangen ten aanzien van hulpverzoeken bij internationale kinderontvoering bericht ik u als volgt. De Nederlandse vertegenwoordigingen voeren hun werkzaamheden in het kader van internationale kinderontvoering naar niet-verdragslanden uit aan de hand van de volgende algemene richtlijnen: 1. Met spoed het officiële teruggeleidingsverzoek in persoon op hoog niveau aanbieden aan het lokale ministerie van Buitenlandse Zaken en zonodig de zaak ook bij andere lokale instanties de kwestie aan de orde stellen. 2. Bij uitblijven van een tijdige en of adequate reactie mondeling en schriftelijk op het vereiste niveau rappelleren, bij gezochte en ongezochte gelegenheid. 3. Contact houden met de ontvoerende ouder en/of diens familie en met het kind zelf. Indien de verblijfplaats niet bekend is, bij de lokale instanties op bemiddeling aandringen. 4. Rapporteren over het welbevinden van het ontvoerde kind ten behoeve van de Nederlandse Centrale autoriteit die de achtergebleven ouder informeert. 5. Indien contact met de ontvoerende ouder en het ontvoerde kind niet wordt toegestaan, aandringen op de bemiddeling van de lokale autoriteiten. 6. Indien de niet-ontvoerende ouder zich ter plaatse bevindt, contact houden opdat deze te allen tijde tijdig en volledig geïnformeerd is omtrent de actuele stand van zaken en deze met raad en daad bijstaan. 7. Ingeval van een gerechtelijke procedure ter plaatse, de niet-ontvoerende ouder behulpzaam zijn bij het vinden van bekwame rechtsbijstand. 8. De niet-ontvoerende ouder informeren over lokale organisaties die behulpzaam kunnen zijn. 9. Zich bedienen van actieve diplomatie achter de schermen omdat dit, in verband met de noodzaak gezichtsverlies van het andere land te vermijden, in de regel productiever is dan ter plaatse de publiciteit te zoeken. Publiciteit is vaak contraproductief omdat naar lokale maatstaven veelal geen sprake is van kinderontvoering aangezien volgens het lokale recht vaak uitsluitend de vader het gezag over het kind heeft. 10. Beoordelen in onderling overleg met Buitenlandse Zaken, Justitie en de niet-ontvoerende ouder, welke nadere maatregelen, in aanvulling of afwijking op de algemene richtlijnen, nodig zijn gelet op de specifieke omstandigheden van de desbetreffende zaak. Zo vervullen de Nederlandse vertegenwoordigingen in sommige gevallen een rechtstreekse bemiddelende rol tussen de ouders. Tussen de Nederlandse vertegenwoordiging en het departement van Buitenlandse Zaken vindt veelvuldig overleg plaats over de genomen en te nemen stappen in individuele zaken. Het departement ziet hierbij tevens toe op de naleving van de hierboven beschreven richtlijnen. Nederland wisselt zowel op formele als informele basis best practices uit met andere landen. In Egypte bijvoorbeeld is begin dit jaar door de Nederlandse ambassade een bijeenkomst georganiseerd met de andere EU-lidstaten over de wijze waarop zij met deze problematiek omgaan. </antwoord>
      <antwoord nummer="4">Graag verwijs ik naar mijn antwoord van 30 september 2004 (kamerstukken II 2004–2005, Aanhangsel, nr. 85) op de vragen 9 en 10 van de leden Kalsbeek en Albayrak (beiden PvdA). In aanvulling hierop merk ik op dat de vader internationaal gesignaleerd is ter fine van uitlevering aan Nederland, hetgeen betekent dat wanneer hij Libië verlaat, mogelijk wel de uitlevering van de vader kan worden bewerkstelligd. </antwoord>
      <antwoord nummer="5">Graag verwijs ik naar mijn antwoord op de vragen 2 en 3. Aan de familie is geen financiële ondersteuning verstrekt. </antwoord>
      <antwoord nummer="6">Op 19 april jl. heeft op uitnodiging van het Nederlandse ministerie van Buitenlandse Zaken een gesprek met de Libische ambassadeur te Den Haag plaatsgevonden. Wanneer in deze zaak, ondanks velerlei inspanningen van verschillende aard, geen vooruitgang mogelijk lijkt, kan de teruggeleiding van de minderjarige op ministerieel niveau aan de orde worden gesteld. Wanneer die gelegenheid zich voordoet wordt daarvan gebruik gemaakt. Omdat de besprekingen met Libië nog gaande zijn is de kwestie van sancties niet aan de orde. </antwoord>
      <antwoord nummer="7">Zoals ik in mijn brief van 30 september 2004 in antwoord op vraag 7 heb aangegeven, is het partij worden van landen als Libië bij het Haags kinderontvoeringsverdrag van 1980 in het huidige stadium niet aan de orde. Gehoopt wordt dat dit in de toekomst wel bespreekbaar wordt. Er wordt steeds bij niet-Verdragslanden aangedrongen op aansluiting bij het Verdrag. In het kader van de Haagse Conferentie voor Internationaal Privaatrecht is in 2004 in Malta een overleg geopend met rechters en experts uit een aantal West-Europese landen (waaronder Nederland) en landen rond de Middellandse Zee. Ook Libië was voor deze conferentie uitgenodigd. De bedoeling van deze conferentie, waarin de Europese Commissie participeert, is om rechters en andere juridische deskundigen in de mediterrane regio vertrouwd te maken met de oplossingen van het Haags Kinderontvoeringsverdrag. Deze conferentie heeft een aantal aanbevelingen opgeleverd, onder meer met betrekking tot de uitoefening van het omgangsrecht. In aanvulling op het voorgaande verwijs ik u in dit verband tevens naar mijn brief over internationale kinderontvoering die vandaag aan uw Kamer wordt toegezonden. </antwoord>
      <antwoord nummer="8">Wij achten het minder opportuun om met betrekking tot internationale kinderontvoering clausules op te nemen in overeenkomsten met Mediterrane landen die over andere onderwerpen gaan dan over dit specifieke onderwerp. Het is niet realistisch te verwachten dat betrokken landen hun interne recht op het gebied van ouderlijke verantwoordelijkheid zullen herzien in verband met het aangaan van dergelijke overeenkomsten. Zoals hiervoor is opgemerkt, is overleg gaande in het kader van de Haagse Conferentie voor Internationaal Privaatrecht om te bezien of voor problemen die rijzen in verband met internationale kinderontvoering praktische oplossingen kunnen worden gevonden. In dit overleg baseert men zich op het Internationale Verdrag voor de Rechten van het Kind waarbij Libië partij is. Uitgangspunt voor Nederland is dat, als er een goed functionerend multilateraal verdrag bestaat, op toetreding tot dit verdrag wordt aangedrongen. Om toetreding te stimuleren, worden in beginsel geen bilaterale verdragen over hetzelfde onderwerp gesloten. Dit geldt ook voor het Haags kinderontvoeringsverdrag. Voorts blijkt uit de praktijk van landen die bilaterale verdragen hebben gesloten met niet-verdragslanden, dat via deze bilaterale verdragen geen praktische vooruitgang wordt geboekt in de medewerking van niet-verdragslanden bij kinderontvoering. Zie hierover tevens mijn brief van 5 april 2005 (Kamerstukken II 2004–2005, 30 072, nr. 1) aan uw Kamer. Wellicht is samenwerking op ad hoc basis mogelijk met de Libische autoriteiten om te bezien of praktische oplossingen kunnen worden gevonden. Graag verwijs ik u terzake naar mijn brief over internationale kinderontvoering die vandaag aan uw Kamer wordt toegezonden. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
