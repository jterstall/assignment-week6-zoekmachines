<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de ministers van Financiën en voor Ontwikkelingssamenwerking over het Internationaal Monetair Fonds en het voornemen een schuldkwijtschelding op te schorten. (Ingezonden 16 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24619
</item>
         <item attribuut="Rubriek">Ontwikkelingssamenwerking (Overig)</item>
         <item attribuut="Trefwoorden">Schuldenproblematiek ontwikkelingslanden</item>
         <item attribuut="Vindplaats">Kamervragen met antwoord 2005-2006, nr. 631, Tweede Kamer</item>
         <item attribuut="Vraagnr_bij_indiening">2050605120</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2005-12-20</item>
         <item attribuut="Datum_indiening">2005-12-16</item>
         <item attribuut="Document-id">KVR24619</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1343" allpagenumbers="1343 1344" vetnummer="2050605120" code="0506tkkvr631" lopendefooter="Tweede Kamer, vergaderjaar 2005–2006, Aanhangsel" filenaam="KVR24619" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="631" onderwerp="" indiendatum="2005-12-16">
         <vrager partij="SP" oorsprong="parlement">Irrgang</vrager>
         <vraagt-aan>de ministers van Financiën en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat het Internationaal Monetair Fonds (IMF) op 21 december a.s. voornemens is te besluiten om de voorgenomen schuldkwijtschelding voor Ethiopië, Madagascar, Mauritanië, Nicaragua, Rwanda, en Senegal op te schorten? Zo ja, wat voor «remedial actions» worden dan vereist»? Zo neen, waarom niet? </vraag>
      <vraag nummer="2">Is het waar dat het IMF van alle 18 landen een IMF-programma eist? Zo ja, hoe verhoudt dit zich met de G8-belofte dat de schuldkwijtschelding onvoorwaardelijk zou zijn voor landen die het HIPC-eindpunt bereikt hebben? Zo neen, waarom niet? </vraag>
      <vraag nummer="3">Is het waar dat vier van deze zes landen geen IMF-programma hebben of een programma dat eind dit jaar afloopt? </vraag>
      <vraag nummer="4">Deelt u de mening dat de G8 overeenkomst over schuldkwijtschelding inhield dat er door het IMF geen andere eisen zouden worden gesteld dan dat het HIPC eindpunt bereikt was? </vraag>
      <vraag nummer="5">Wat is de positie van de Nederlandse bewindvoerder in het IMF in deze? </vraag>
      <vraag nummer="6">Kunt u deze vragen in verband met het spoedeisende karakter uiterlijk 19 december a.s. beantwoorden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 4 en 5">Landen die het HIPC-eindpunt bereiken hebben hiervoor een goed armoedebestrijdingsbeleid (succesvolle uitvoering van een poverty reduction strategy), begrotingsbeleid, en macro-economisch beleid moeten voeren. Daarom zullen landen die in de toekomst het HIPC-eindpunt bereiken zich direct kwalificeren voor de extra IMF-kwijtschelding. Bij deze landen worden geen andere, aanvullende eisen gesteld. De mogelijkheid bestaat echter dat landen die in het verleden het eindpunt bereikt hebben op de hierboven genoemde punten sindsdien een minder verantwoord beleid hebben gevoerd. Een voorbeeld is Mauritanië. Dit land heeft het eindpunt bereikt in mei 2002, maar sindsdien is het beleid sterk verslechterd (ook heeft in augustus 2005 een militaire coup plaatsgevonden). Om deze reden is afgesproken dat zal worden getoetst of landen die in aanmerking komen voor het schuldeninitiatief nog steeds goed armoede-, begrotings-, en macro-economisch beleid voeren, vergelijkbaar met het beleid ten tijde van het bereiken van het HIPC-eindpunt. Ook niet-HIPC-landen die in aanmerking komen voor IMF-schuldverlichting worden getoetst op dezelfde criteria (i.v.m. de gelijke behandeling). Indien een land niet langer voldoet aan de criteria die golden bij het HIPC-eindpunt, zullen het IMF en de WB in overleg met het betreffende land landspecifieke maatregelen opstellen om het beleid weer op dit peil terug te brengen (deze «remedial action» zal enkel op de hierboven genoemde drie terreinen van toepassing zijn). Wanneer deze maatregelen genomen zijn, zal het land zich alsnog kwalificeren voor de volledige en onherroepelijke kwijtschelding. Door het stellen van deze voorwaarde zal de kwijtschelding ook daadwerkelijk bijdragen aan het bereiken van de Millenium Development Goals. Zoals bekend is deze benadering ook door de Nederlandse bewindvoerder gesteund. Middels Kamerstuk 2005–2006, 26234, nr. 48, «Brief minister met verslag vergaderingen IMFC, DC, Raad van Gouverneurs, G4 en G10 (24 en 25 september 2005)», is de Kamer over deze afspraak geïnformeerd. Het IMF is voornemens om aan bovengenoemde afspraken tijdens een vergadering van de Raad van Bewind, gepland voor 21 december, invulling te geven. Aangezien de discussie in de Board nog moet plaatsvinden valt nu nog niet te zeggen welke landen zich niet direct zullen kwalificeren voor de kwijtschelding. Samenvattend worden er dus geen nieuwe eisen aan landen gesteld; wel moeten landen nog steeds voldoen aan de voorwaarden die golden voor het bereiken van het HIPC-eindpunt. </antwoord>
      <antwoord nummer="2">Nee. Als voorwaarde wordt gesteld dat de landen een armoedebeleid, begrotingsbeleid, en macro-economisch beleid voeren dat van hetzelfde niveau is als op het moment dat zij hun HIPC-eindpunt bereikten. Voor geen van deze voorwaarden is een IMF-programma een strikte vereiste. Een land kan zich zodoende ook zonder IMF-programma kwalificeren. </antwoord>
      <antwoord nummer="3">Van de zes in vraag 1 genoemde landen hebben Ethiopië, Madagaskar en Mauritanië op dit moment geen IMF-programma. </antwoord>
      <noten afkomstig="antwoord"/>
   </antwoorden>
</kvr>
