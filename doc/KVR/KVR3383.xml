<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zijl en Zijlstra (beiden PvdA) over de superannuation. (Ingezonden 10 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3383
</item>
         <item attribuut="Inhoud">De vragen hebben betrekking op het in mindering brengen van Nederlandse AOW-uitkeringen op de Nieuwzeelandse 'superannuation' bij enkele categorieën AOW-gerechtigden.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW Nieuw-Zeeland Sociale uitkeringen</item>
         <item attribuut="Vindplaats">Kamervragen met antwoord 1995-1996, nr. 1419, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Van Zijl</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">1996-07-05</item>
         <item attribuut="Datum_indiening">1996-06-10</item>
         <item attribuut="Document-id">KVR3383</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2887" allpagenumbers="2887 2888" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1419" onderwerp="" indiendatum="1996-06-10">
         <vrager partij="PvdA" oorsprong="parlement">Van Zijl</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan/>
      </vraagdata>
      <antwoorddata antwoorddatum="1996-07-5">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is de reden dat Nieuw Zeeland tot op heden geen aanleiding heeft gevonden haar opstelling ten aanzien van de korting op de superannuation te wijzigen? <voetnoot nummer="1"/>
      </vraag>
      <vraag nummer="2">Op welke wijze zou op korte termijn we`l vooruitgang geboekt kunnen worden, nu dat tot op heden niet gelukt is? Wat zou het verschil in opstelling (vroeger en in de nabije toekomst) van de Nieuwzeelandse autoriteiten kunnen zijn? </vraag>
      <vraag nummer="3">Nu het algemeen bekend is dat verdragswijzigingen jaren op zich kunnen laten wachten, wat kan dan de toegevoegde waarde zijn van het toekennen van een prioritaire plaats aan de hier bedoelde problematiek? Kan dit niet betekenen dat er sprake zal zijn van «mosterd na de maaltijd»-situaties, met name omdat het hier gaat om een groep oudere mensen (pensioengenieters)? </vraag>
      <vraag nummer="4">Op welke wijze probeert de Sociale Verzekeringsbank in overleg met het ABP tot een oplossing te komen? Over welke termijn gaat het dan? </vraag>
      <vraag nummer="5">In hoeverre acht u zich verantwoordelijk voor de gehele gang van zaken nu bij de onderhandelingen over het verdrag niet gesproken is over de wijze waarop terugvordering achteraf door de Nieuwzeelandse autoriteiten zou plaatsvinden? </vraag>
      <noten afkomstig="vraag">
         <noot nummer="1">Zie aanhangsel handelingen nr. 1132, vergaderjaar 1995–1996</noot>
      </noten>
   </vragen>
   <antwoorden aantal="5">
      <antwoord nummer="1">Nadat de Nederlandse delegatie tijdens de onderhandelingen te Wellington, in februari 1994, voorstellen had gedaan voor wijziging van het verdrag die moesten leiden tot een andere systematiek van berekening van de Nieuw-Zeelandse superannuation in relatie tot het AOW-pensioen, hebben politieke consultaties in Nieuw-Zeeland plaatsgevonden. Deze hebben niet geleid tot verandering van het Nieuw-Zeelandse standpunt. Dezerzijds is nadien bij herhaling opnieuw gepoogd met de Nieuw-Zeelandse autoriteiten in contact te komen. Dit werd vertraagd en bemoeilijkt door herhaalde wijzigingen in het Nieuw-Zeelandse ambtenarenapparaat. Dit voorjaar heeft de Nederlandse ambassadeur in Wellington, mr. Van Thessen, de Nieuwzeelandse Minister of Social Welfare bezocht en hem opnieuw de kwestie onder de aandacht gebracht. Ik wacht thans het antwoord van de Nieuw-Zeelandse minister af. </antwoord>
      <antwoord nummer="2">De onderhandelingen zullen zo snel mogelijk worden heropend, mede gelet op de ook bij de Nieuw-Zeelandse autoriteiten levende wens tot aanpassing van het verdrag te komen. Een snellere methode om tot resultaat te komen ontbreekt. Ik verwacht dat gezien de vele kritiek door Nieuw-Zeelands ingezetenen, tevens gerechtigd tot een AOW-pensioen, op de houding van de Nieuw-Zeelandse autoriteiten inzake het verdrag, de bereidheid tot wijziging van het verdrag aan Nieuw-Zeelandse zijde is gegroeid. Afhankelijk van de reactie van de Nieuw-Zeelandse autoriteiten zal ik bezien of de verdragsrelatie zal worden heroverwogen. </antwoord>
      <antwoord nummer="3">Mijn inzet bij de onderhandelingen zal zijn zowel de situatie van degenen die nu en van degenen die straks aanspraak op een ouderdoms- pensioen maken, te verbeteren. Bij de verbetering zal ook het aspect van de terugwerkende kracht worden betrokken. </antwoord>
      <antwoord nummer="4">De uitvoeringsorganen ABP en SVB, beide overigens geen verdragsluitende partij, zijn doende op basis van hun bestanden die gepensioneerden op te sporen die daadwerkelijk de niet bedoelde effecten hebben ondervonden. Vervolgens wordt gepoogd met de Nieuw-Zeelandse overheid tot een vergelijk te komen voor die gevallen. Overigens deel ik u mede dat het aantal pensioengerechtigden waar het hier om gaat kleiner is dan het aantal van 214 dat ik noemde in het op 10 mei jongstleden aan uw Kamer gezonden antwoord op vraag 2 over dezelfde aangelegenheid. Dit aantal omvat namelijk ook gerechtigden tot een nabestaandenpensioen, verder de gerechtigden tot een ABP-pensioen die voor 1957 naar Nieuw-Zeeland zijn vertrokken en dus geen recht op een AOW-pensioen hebben, e`n degenen die alleen ABP-pensioen hebben opgebouwd over na 1 januari 1957 gelegen tijdvakken. </antwoord>
      <antwoord nummer="5">Hoewel ik niet verantwoordelijk ben voor datgene wat in een buitenlandse wetgeving wordt bepaald, noch voor de handelwijze van buitenlandse autoriteiten bij de uitvoering van hun wetgeving, acht ik het in het kader van de tenuitvoerlegging van een verdrag mijn taak buitenlandse autoriteiten aan te spreken op hun houding ten aanzien van gerechtigden tot een Nederlands ouderdomspensioen en mij in te spannen om verbetering in hun situatie aan te brengen. Daarbij bestaat aan Nederlandse zijde de bereidheid van een opstelling die tegemoet komt aan problemen die in Nieuw-Zeeland zijn ontstaan. </antwoord>
      <noten afkomstig="antwoord"/>
   </antwoorden>
</kvr>
