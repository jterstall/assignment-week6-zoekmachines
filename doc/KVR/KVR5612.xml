<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over het mogelijk verhogen van de ANW-premie. (Ingezonden 12 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5612
</item>
         <item attribuut="Inhoud">Betreft o.a. de rechtsgrond voor de ziekenfondsverzekering.</item>
         <item attribuut="Rubriek">Sociale zekerheid (Weduwen- en wezenvoorzieningen (AWW))</item>
         <item attribuut="Trefwoorden">Weduwen- en wezenvoorzieningen</item>
         <item attribuut="Vindplaats">Kamervragen met antwoord 1996-1997, nr. 1784, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1997-09-05</item>
         <item attribuut="Datum_indiening">1997-08-12</item>
         <item attribuut="Document-id">KVR5612</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3651" allpagenumbers="3651 3652" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1784" onderwerp="" indiendatum="1997-08-12">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="1997-09-5">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bestaat het voornemen om de ANW-premie volgend jaar te verhogen? Zo ja, om welke verhoging gaat het en om welke redenen wordt die verhoging noodzakelijk geacht? </vraag>
      <vraag nummer="2" voetnoot="1">Moeten AWW-gerechtigden die momenteel particulier verzekerd zijn, maar ten gevolge van de Algemene Nabestaandenwet per 1 januari 1998 de loongrens Ziekenfondswet niet meer zullen overschrijden, in 1998 toch particulier verzekerd blijven, omdat de peildatum van het (bruto-) inkomen 1 november is? <voetnoot nummer="1"/>
      </vraag>
      <vraag nummer="3">Is hiermee bij de totstandkoming van de ANW rekening gehouden? Hoe beoordeelt u dit in het licht van de enorme inkomensachteruitgang waarmee deze AWW-gerechtigden los van deze tegenvaller al worden geconfronteerd? </vraag>
      <vraag nummer="4">Bent u bereid om voor de betrokken AWW-gerechtigden in 1998 toch de mogelijkheid te openen ziekenfondsverzekerd te zijn? Zo neen, waarom niet? </vraag>
      <vraag nummer="5">Kunt u aangeven welke inkomsten de SVB aftrekt van de ANW-nabestaandenuitkering? </vraag>
      <vraag nummer="6">Leiden een aanvullend nabestaandenpensioen en inkomsten uit vermogen, zoals rente of dividend, niet tot verlaging van een ANW-nabestaandenuitkering, terwijl inkomsten uit verhuur van onroerend goed wel van de uitkering worden afgetrokken? </vraag>
      <vraag nummer="7">Zo ja, welke rechtvaardiging bestaat er voor deze ongelijke behandeling tussen inkomsten uit vermogen? </vraag>
      <vraag nummer="8">Wordt bij de vaststelling van de hoogte van de inkomsten uit verhuur van onroerend goed uitgegaan van de bruto-inkomsten? Zo ja, zou het niet rechtvaardiger zijn als wordt uitgegaan van de reële inkomsten, die in bepaalde gevallen (bijvoorbeeld groot onderhoud) zelfs negatief kunnen zijn? SVB = Sociale Verzekeringsbank. </vraag>
      <noten afkomstig="vraag">
         <noot nummer="1">Dit blijkt uit correspondentie van de Ziekenfondsraad met AWW-gerechtigden</noot>
      </noten>
   </vragen>
   <antwoorden aantal="7">
      <antwoord nummer="1">Neen, de premie zal verlaagd worden. </antwoord>
      <antwoord nummer="2">Er kunnen verschillende situaties onderscheiden worden. Wanneer door het ontvangen van inkomen de Anw-uitkering niet meer tot uitbetaling komt, wijzigt zich de rechtsgrond voor de ziekenfondsverzekering en wordt het actuele (loon) inkomen aan de loongrens in de Ziekenfondswet getoetst. Indien het resterende inkomen rechtsgrond voor de ziekenfondsverzekering vormt en op jaarbasis (peildatum 1 november 1997) minder bedraagt dan de loongrens in de Ziekenfondswet, ontstaat er van rechtswege met ingang van 1 januari 1998 ziekenfondsverzekering. Indien de Anw-uitkering tengevolge van de inkomenstoets nog slechts gedeeltelijk tot uitbetaling komt, is voor de beoordeling van de verzekeringsplicht ingevolge de Ziekenfondswet het inkomen van belang dat op 1 november 1997 werd genoten. De rechtsgrond voor de ziekenfondsverzekering wijzigt niet. Indien het totale inkomen (Anw en overig verzekeringsplichtig inkomen) op 1 november 1997 boven de ziekenfondsgrens kwam, zal deze groep nabestaanden dus particulier verzekerd blijven, ook als dat totale inkomen per 1 januari 1998 daaronder komt. </antwoord>
      <antwoord nummer="3">Dat AWW-gerechtigden ten gevolge van de inkomenstoets met hun totale inkomen onder de ziekenfondsgrens kunnen uitkomen, was bekend. Het betreft hier maximaal 9000 personen. Van deze groep kan niet gesteld worden dat de ziekenfondsverzekering in alle gevallen voordeliger is dan een particuliere verzekering. Dit hangt af van de persoonlijke situatie (zoals leeftijd, gezinssituatie en gezondheid). In het algemeen is het zo dat voor personen met een Standaard Pakket Polis een ziekenfondsverzekering wel voordeliger is. Ca. 4% van de particulier verzekerden jonger dan 65 jaar heeft een dergelijke polis. </antwoord>
      <antwoord nummer="4">Neen. Ik acht uitstel van de ziekenfondsverzekering voor de betrokken groep nabestaanden niet dermate bezwaarlijk dat hiervoor een van de algemene systematiek van de ziekenfondswet afwijkende regeling zou moeten worden getroffen. </antwoord>
      <antwoord nummer="5">De nabestaandenuitkering wordt gekort met inkomen uit arbeid en inkomen in verband met arbeid, waarbij een deel van het inkomen uit arbeid wordt vrijgelaten, te weten 50% van het minimumloon, vermeerderd met eenderde van het hogere inkomen. Alleen voor mensen die voor inwerkingtreding van de Anw een AWW-uitkering hadden, geldt ook een vrijlating voor inkomen in verband met arbeid. Inkomen uit arbeid is loon en winst uit onderneming: inkomen in verband met arbeid is bijvoorbeeld een andere socialeverzekeringsuitkering of een vut-uitkering. Wat onder inkomen uit of in verband met arbeid wordt verstaan, is geregeld in het Inkomens- en samenloopbesluit Anw. </antwoord>
      <antwoord nummer="6">Inkomen uit vermogen of een aanvullend nabestaandenpensioen worden evenals inkomsten uit verhuur van onroerend goed niet bij de korting betrokken, aangezien dit geen inkomen uit of in verband met arbeid is. Voor de volledigheid zij vermeld dat inkomsten uit verhuur of de waarde van de opbrengst van onroerende goederen wel van belang kunnen zijn in het kader van de uitoefening van een zelfstandig beroep of het bedrijven van een onderneming en bij de vaststelling van het inkomen uit arbeid. In dat geval speelt de waarde van de opbrengst van onroerende goederen een rol bij het bepalen van de winst. Het verhuren van kamers kan als inkomen uit arbeid gezien worden indien naast de verhuur er sprake is van het verlenen van diensten (bijvoorbeeld bij een pensioen). </antwoord>
      <antwoord nummer="7 en 8">Gezien het antwoord op vraag 6 behoeven deze vragen geen nadere beantwoording. </antwoord>
      <noten afkomstig="antwoord"/>
   </antwoorden>
</kvr>
