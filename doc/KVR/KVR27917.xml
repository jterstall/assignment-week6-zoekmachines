<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijck (PVV) aan de minister van Financiën over dood geld bij de Collectieve Sector. (Ingezonden 2 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27917
</item>
         <item attribuut="Inhoud">Vragen naar aanleiding van een bericht in De Pers van 29 maart 2007 over de reserves van de rijksoverheid, provincies, gemeenten, onderwijs, zorg en volkshuisvesting. Vragensteller is van mening dat dit geld moet worden teruggegeven aan de belastingbetaler of moet worden geïnvesteerd ten behoeve van de burgers en vraagt de minister hiervoor zorg te dragen.</item>
         <item attribuut="Rubriek">Staats- en bestuursrecht (Overheidsinstellingen en -bedrijven)</item>
         <item attribuut="Trefwoorden">Collectieve sector Overheid</item>
         <item attribuut="Vindplaats">Kamervragen met antwoord 2006-2007, nr. 1353, Tweede Kamer</item>
         <item attribuut="Vraagnr_bij_indiening">2060711220</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PVV">Van Dijck</persoon>
         </item>
         <item attribuut="Datum_reaktie">2007-04-24</item>
         <item attribuut="Datum_indiening">2007-04-02</item>
         <item attribuut="Document-id">KVR27917</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2873" allpagenumbers="2873 2874" vetnummer="2060711220" code="0607tkkvr1353" lopendefooter="Tweede Kamer, vergaderjaar 2006–2007, Aanhangsel" filenaam="KVR27917" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1353" onderwerp="" indiendatum="2007-04-2">
         <vrager partij="PVV" oorsprong="parlement">Van Dijck</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-04-24">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Hebt u kennisgenomen van het artikel «91.900.000.000 euro in reserve» <voetnoot nummer="1"/>over de reserves van de rijksoverheid, provincies, gemeenten, het onderwijs, de zorg en de volkshuisvesting? Is dit bericht waar? Waar bestaan deze reserves precies uit? Zo ja, deelt u de mening dat het zeer ongewenst is dat de collectieve sector over financiële reserves beschikt van bijna 100 miljard euro, dat vaak als dood geld op de bank staat? Zo neen, waarom niet? </vraag>
      <vraag nummer="2">Deelt u de mening dat dit zo snel mogelijk tot het verleden moet behoren en dat dit geld moet worden teruggegeven aan de belastingbetaler dan wel moet worden geïnvesteerd ten behoeve van de mensen in het land? Zo ja, wilt u ervoor zorg dragen dat dit ook gebeuren zal, zo neen, waarom niet? </vraag>
      <noten afkomstig="vraag">
         <noot nummer="1" datum="2007-03-29" bron="De Pers">De Pers, 29 maart 2007</noot>
      </noten>
   </vragen>
   <antwoorden aantal="1">
      <antwoord nummer="1 en 2" voetnoot="1">Ja. Natuurlijk is het niet de bedoeling dat door het rijk beschikbaar gestelde middelen voor onderwijs, zorg of volkshuisvesting hun doel niet bereiken en onnodig worden opgepot. Het kabinet heeft de indruk dat de aanwending van beschikbare middelen op sommige plaatsen in de collectieve sector verbeterd kan worden, en zal bevorderen dat dit op verantwoorde wijze gebeurt. In het coalitieakkoord zijn al maatregelen aangekondigd om vermogensoverschotten van de provincies en woningcorporaties een nuttige aanwending te geven. Echter, de omvang van de «goudmijn» wordt in het desbetreffende artikel niet overal correct weergegeven en reden tot acute goudkoorts is er derhalve niet. Als uitgangspunt voor het artikel wordt een onderzoek aangehaald over gemeenten en provincies, dat is aangevuld met informatie uit andere bronnen. Deze hebben betrekking op verschillende tijdvakken en hanteren verschillende definities waardoor de vergelijking mank gaat en tot een veel te hoge uitkomst leidt. Voor de gemeenten en provincies wordt het onderzoek aangehaald van het Centrum voor Onderzoek van de Economie van Lagere Overheden (COELO). De onderzoekers stellen dat de lokale overheden hun aandelen – overigens keurig volgens de voorschriften – tegen de aankoopwaarde op de balans zetten, maar dat de actuele waarde vaak aanmerkelijk hoger ligt. Het verschil tussen aankoopwaarde en actuele waarde wordt stille reserve genoemd en kan vrijkomen bij verkoop van het aandelenbezit. Overigens is dit in veel gevallen niet mogelijk, zoals bijvoorbeeld de deelnemingen van lokale en regionale overheden in energiebedrijven, die zij vanwege wettelijke restricties niet kunnen verkopen. Deze definitie van stille reserve dekt een andere lading dan in het artikel bij de berekening van het vermogen van de andere overheidslagen wordt gebruikt, waarbij het volledige vermogen wordt geteld. Uit het onderzoek valt af te leiden dat gemeenten eind 2000 stille reserves hadden ter waarde van 6,5 miljard euro (waarvan 3,9 miljard in energiebedrijven). Volgens datzelfde onderzoek bedragen de stille reserves van de provincies eind 2004 ongeveer 6,4 miljard (waarvan 5,8 miljard in energiebedrijven) en niet 11 miljard zoals in het artikel is opgenomen. Dit laatste bedrag heeft vermoedelijk betrekking op het totale vermogen van de provincies en staat daarmee niet in de juiste verhouding tot de stille reserves van de gemeenten. De onderzoekers concluderen zelf overigens dat herverdelen of afromen van de lokale vermogens niet valt aan te raden, omdat dit afbreuk doet aan de autonomie van gemeenten en provincies. Het kabinet is echter van mening dat bij de provincies sprake is van een vermogensoverschot in verhouding tot het taakgebied. In het Coalitieakkoord is de inzet kenbaar gemaakt om bij voorkeur via een bestuurlijke afspraak de vermogensoverschotten in te lopen. Bij de inzet van vermogens zal rekening worden gehouden met de ongelijke verdeling van vermogens over provincies. Het in het artikel opgenomen bedrag voor de rijksoverheid van 34 miljard betreft hier niet de stille reserves zoals bij de gemeenten, maar de volledige (intrinsieke) waarde van staatsdeelnemingen inclusief de goudvoorraad van DNB, door De Pers geschat op 10 miljard. Thans (2006) is deze intrinsieke waarde ongeveer 36 miljard. Uit de nota deelnemingenbeleid blijkt dat het rijk sinds 2004 stapsgewijs deelnemingen heeft afgestoten zoals het (resterende) belang in KPN en TNT. De hierbij vrijgekomen middelen zijn de afgelopen jaren benut voor reductie van de staatsschuld en de netto rentevrijval is volgens de FES-systematiek aangewend voor investeringen om de economische structuur van Nederland te versterken. Staatsdeelnemingen die niet verkocht worden, zijn overigens geen «dood geld»; de desbetreffende ondernemingen wenden hun vermogen productief aan en keren jaarlijks dividend uit aan het rijk. Het jaarlijkse dividend dat de deelnemingen genereren wordt uiteraard volledig betrokken in het integrale begrotingsproces. Voorzover Staatsdeelnemingen over middelen beschikken, die zij niet nodig hebben voor hun bedrijfsuitvoering, zullen ook in de komende kabinetsperiode de mogelijkheden worden bezien van herfinanciering van staatsdeelnemingen <voetnoot nummer="1"/>. Uitgangspunt hierbij blijft een gezonde en marktconforme vermogensstructuur; dat wil zeggen een kapitaalstructuur die de deelneming in staat stelt om solide de bedrijfsactiviteiten te blijven uitvoeren, maar niet te veel «vet op de botten» heeft. Het kabinet zal zich ook actief opstellen ten aanzien van het vermogen van de woningcorporaties. Het kabinet is van mening dat woningbouwcorporaties een grotere bijdrage kunnen leveren voor nieuwbouw, investeringen in energiezuinige woningen en de aanpak van de meest kwetsbare probleemwijken. Het kabinet is in gesprek met de corporaties om deze grotere bijdrage vorm te geven. Instellingen in onderwijs en zorg houden inderdaad reserves aan. Zij doen dit omdat ze meer dan in het verleden een grote mate van zelfstandigheid hebben gekregen. Dit impliceert enerzijds dat ze bij de aanwending van de middelen een zekere keuzevrijheid hebben. Rijksbemoeienis doet afbreuk aan de verkregen keuzevrijheid van deze instellingen, terwijl de inzet van het beleid juist is geweest deze keuzevrijheid te vergroten. Anderzijds impliceert een grotere zelfstandigheid ook dat instellingen zelf meer financieel risico dragen (het MBO bijvoorbeeld ook voor de huisvesting). In geval van tegenslag dienen zij zelf «de klappen op te vangen». Reserves zijn dus nodig voor een gezonde bedrijfsvoering, maar uiteraard ben ik het eens met het feit dat er geen onnodig grote reserves moeten worden opgebouwd. Daar waar overschotten vermoed worden, zal de dialoog met de instellingen gezocht worden. Tot slot moet worden aangetekend dat «het teruggeven van het geld aan de burger» minder vrijblijvend kan dan de vraag doet voorkomen. Verkoop van aandelenbezit wordt volgens de Europese boekhoudregels aangemerkt als een financiële transactie en telt niet mee voor de verbetering van het EMU-saldo. Teruggave aan de burgers via investeringen of lastenverlichting zal daarentegen wel gepaard gaan met een verslechtering van het EMU-saldo en dus in het licht moeten worden bezien van de integrale budgettaire besluitvorming en de EMU-saldodoelstelling uit het Coalitieakkoord. </antwoord>
      <noten afkomstig="antwoord">
         <noot nummer="1">Zo heeft bijvoorbeeld Bank Nederlandse Gemeenten in 2006 EUR 500 mln uitgekeerd en zal in 2007 nog EUR 500 mln en in 2009 nog EUR 200 mln aan de aandeelhouders uitkeren</noot>
      </noten>
   </antwoorden>
</kvr>
