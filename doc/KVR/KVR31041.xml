<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretarissen van Justitie en van Sociale Zaken en Werkgelegenheid en de ministers van Volksgezondheid, Welzijn en Sport, voor Wonen, Wijken en Integratie en van Financiën over de kosten van bijstand, gezondheidszorg en huisvesting voor afgewezen asielzoekers die in het kader van de pardonregeling alsnog een verblijfsvergunning krijgen. (Ingezonden 6 februari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31041
</item>
         <item attribuut="Inhoud">Vragen over de kosten van bijstand, gezondheidszorg en huisvesting voor afgewezen asielzoekers die in het kader van de pardonregeling alsnog een verblijfsvergunning krijgen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2007-2008, nr. 1477, Tweede Kamer</item>
         <item attribuut="Vraagnr_bij_indiening">2070810760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2008-02-28</item>
         <item attribuut="Datum_indiening">2008-02-06</item>
         <item attribuut="Document-id">KVR31041</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3163" allpagenumbers="3163 3164" vetnummer="2070810760" code="0708tkkvr1477" lopendefooter="Tweede Kamer, vergaderjaar 2007–2008, Aanhangsel" filenaam="KVR31041" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1477" onderwerp="" indiendatum="2008-02-6">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretarissen van Justitie en van Sociale Zaken en Werkgelegenheid en de ministers van Volksgezondheid, Welzijn en Sport, voor Wonen, Wijken en Integratie en van Financiën</vraagt-aan>
      </vraagdata>
      <antwoorddata antwoorddatum="2008-02-28">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de staatssecretaris van Sociale Zaken en Werkgelegenheid en de ministers van Volksgezondheid, Welzijn en Sport, voor Wonen, Wijken en Integratie en van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hoeveel van de naar schatting 27.500 afgewezen asielzoekers, die in het kader van de pardonregeling alsnog een verblijfsvergunning krijgen, zijn 65 jaar of ouder? </vraag>
      <vraag nummer="2">Hoeveel van deze 27.500 personen zijn jonger dan 65 jaar, maar vanwege lichamelijke of geestelijke problemen naar het zich laat aanzien niet in staat om te werken? </vraag>
      <vraag nummer="3">Wat zijn naar verwachting de totale jaarlijkse kosten van bijstand, gezondheidszorg en huisvesting voor de personen die tot deze twee groepen behoren en hun gezinsleden? </vraag>
      <vraag nummer="4">Voor welk jaarlijks bedrag moeten andere te maken kosten voor de personen, waarop wordt gedoeld in vraag 3 zoals kosten voor onderwijs, maatschappelijke hulp en een oudedagsvoorziening, gedekt worden uit collectieve middelen? </vraag>
      <vraag nummer="5">Hoeveel van de overige personen die onder de pardonregeling vallen worden geacht aan het werk te gaan en op deze wijze in hun levensonderhoud en in dat van hun gezinsleden te voorzien? </vraag>
      <vraag nummer="6">Hoeveel van deze overige personen zullen naar uw inschatting een bijstandsuitkering vragen (en krijgen)? </vraag>
      <vraag nummer="7">Welk totaal bedrag is jaarlijks gemoeid met de verstrekking van bijstandsuitkeringen aan deze personen en hun gezinsleden? </vraag>
      <vraag nummer="8">Hoeveel bedragen naar verwachting jaarlijks de overige uit collectieve middelen te dekken kosten voor deze personen en hun gezinsleden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Op peildatum 13 februari 2008 kwamen 386 personen van 65 jaar en ouder op grond van de Regeling in aanmerking voor een verblijfsvergunning. Naar mijn schatting zullen er – gelet op de naderende afronding van de uitvoering van de Regeling – niet veel 65-plussers volgen. </antwoord>
      <antwoord nummer="2">Hierover zijn geen gegevens beschikbaar, daar deze niet bij de Immigratie- en Naturalisatiedienst worden geregistreerd. </antwoord>
      <antwoord nummer="3 t/m 8" voetnoot="1 2">In reactie op de vragen over de kosten van bijstand, gezondheidszorg en huisvesting ten behoeve van personen die in het kader van de Regeling in aanmerking komen voor een verblijfsvergunning, vraag ik uw aandacht voor het volgende. Bij brief van 24 oktober 2007 (Tweede Kamer, vergaderjaar 2007–2008, 31 018, nr. 31) heb ik uw Kamer geïnformeerd over de financiële aspecten van de Regeling. Daarnaast is bij brief van 17 december 2007 (Tweede Kamer, vergaderjaar 2007–2008, 31 018, nr.32) van de Staatssecretaris van Sociale Zaken en Werkgelegenheid (SZW) uw Kamer bericht over de gevolgen van de Regeling voor de bijstand. Ik heb eerder expliciet aangegeven dat een allesomvattend overzicht van de financiële aspecten van de Regeling niet kan worden gegenereerd. Dit geldt onder meer voor huisvesting en gezondheid. Daarbij brengt de Regeling zowel besparingen als kosten voor de aanspraak op de collectieve middelen met zich mee. De financiële consequenties van de Regeling volgen uit de in het Coalitieakkoord neergelegde keuze om vreemdelingen die onder de oude Vreemdelingenwet asiel hebben aangevraagd, onder in dit akkoord bepaalde voorwaarden een verblijfsvergunning te verlenen. Deze politieke keuze kent haar grondslag in een wens uit de samenleving om een einde te maken aan de situatie van een grote groep vreemdelingen in de (nood)opvang. Zie ook mijn brief van 24 oktober 2007 (vergaderjaar 2007–2008, 31 018. nr. 31). Met het verstrekken van verblijfsvergunningen worden deze personen rechtmatig ingezetenen van Nederland. Als gevolg hiervan kunnen zij aanspraak maken op voorzieningen in onze samenleving zoals die gelden voor alle rechtmatig ingezetenen. Overigens dient te worden opgemerkt dat ook zonder de Regeling een aanzienlijk deel van de doelgroep in aanmerking zou zijn gekomen voor een verblijfsvergunning, en daarmee een aanspraak zou hebben gedaan op de voorzieningen. Conform de systematiek van de Wet werk en bijstand (Wwb) en de afspraken daarover met de VNG (zie ook Kamerstukken II 2007/08 30 545 en 29 674, nr. 36, p. 3, onderdeel 3) worden gemeenten gecompenseerd voor (wijzigingen in de) effecten van rijksbeleid voorafgaand aan de inwerkingtreding daarvan. Het aantal vreemdelingen dat in aanmerking komt voor een verblijfsvergunning zal naar verwachting 27.500 personen bedragen. Bij de oorspronkelijke raming voor de bijstandskosten is evenwel technisch gerekend met een lager aantal, namelijk 23.400 verblijfsvergunningen. Nu naar schatting 27.500 vreemdelingen een vergunning zullen krijgen kan de raming worden aangepast. Hierbij gaat het – net als in de brief van de Staatssecretaris van SZW van 17 december 2007 – om een berekening van de raming ten opzichte van de situatie zonder de Regeling. In de raming is rekening gehouden met een toenemende netto-arbeidsparticipatiegraad van de groep tot 60 procent. Voorts is rekening gehouden met de huishoudenssamenstelling van de doelgroep (gemiddeld 1,6 persoon per huishouden) <voetnoot nummer="1"/>. Voor zover er geen of onvoldoende inkomsten uit arbeid zijn kan recht op bijstand ontstaan. Dit is pas het geval nadat de centrale opvang is verlaten. In de raming is rekening gehouden met het uitstroomverloop conform de huisvestingstaakstelling. Ten opzichte van de eerdere raming die uw Kamer op 17 december ontving leidt dit tot bijgestelde bedragen. Voor 2008 zijn de bijstandskosten geraamd op 63 miljoen euro (was 46 miljoen). In 2009 zijn die 66 miljoen euro (was 51 miljoen). Daarna neemt dit af tot 45 miljoen (was 36 miljoen) <voetnoot nummer="2"/>. De inspanningen van mij en mijn collega’s zijn erop gericht het beroep op bijstand zo beperkt mogelijk te houden. In zijn brief van 17 december 2007 heeft de Staatssecretaris van SZW hiertoe enkele concrete initiatieven genoemd. Verder kan al voor het verlaten van de centrale opvang een aanvang worden gemaakt met de inburgering. Zoals eerder is aangegeven bestaat er op dit moment geen concreet beeld van de gevolgen van de Regeling voor de mate waarin daadwerkelijk beroep wordt gedaan op de algemene bijstand. Daarom wordt in afstemming met de Staatssecretaris van SZW nagegaan of het mogelijk is om aan de hand van een bestand van de IND via SUWI-net het beroep op de bijstand door de doelgroep na te gaan. Zodra de uitkomsten van deze bestandsvergelijking beschikbaar zijn, zullen deze door de Staatssecretaris van SZW met uw Kamer gedeeld worden. De verantwoordelijke bewindspersonen van dit kabinet spannen zich in om de vergunninghouders in het kader van de Regeling zo volledig mogelijk te laten deelnemen aan de Nederlandse samenleving onder meer met behulp van onderwijs, inburgering en arbeidsparticipatie. </antwoord>
      <noten afkomstig="antwoord">
         <noot nummer="1">Bij de raming is geen onderscheid gemaakt naar leeftijd. Het aantal 65-plussers in de doelgroep bedraagt enkele honderden. Deze personen hebben geen AOW-rechten opgebouwd. Zij zullen – tenzij zij kunnen beschikken over andere middelen van bestaan – afhankelijk zijn van een bijstandsuitkering</noot>
         <noot nummer="2">Genoemde bedragen zijn bruto-bedragen, waarvan gemeenten belasting en premie ziektekostenverzekering afdragen</noot>
      </noten>
   </antwoorden>
</kvr>
