<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst (PvdA) en Van Middelkoop (GPV) over mogelijke zwendelpraktijken van Humana. (Ingezonden 1 februari 1996); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2753
</item>
         <item attribuut="Inhoud">Naar aanleiding van een onderzoek naar zwendelpraktijken van Humana Engeland in onder meer Zambia, worden vragen gesteld over de positie van de afdeling Humana Nederland.</item>
         <item attribuut="Rubriek">Criminaliteit en openbare orde (Fraude) Geld (Overig) Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Fraude Ontwikkelingssamenwerking</item>
         <item attribuut="Vindplaats">Kamervragen met antwoord 1995-1996, nr. 803, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1996-03-19</item>
         <item attribuut="Datum_indiening">1996-02-01</item>
         <item attribuut="Document-id">KVR2753</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1627" allpagenumbers="1627 1628 1629" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="803" onderwerp="" indiendatum="1996-02-1">
         <vrager partij="PvdA" oorsprong="parlement">Van Heemst</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="19 maart 1996), zie ook Aanhangsel Handelingen nr. 637, vergaderjaar 1995–1996.">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Justitie en de staatssecretarissen van Financie¨n en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="16">
      <vraag nummer="1" voetnoot="1 2">Kent u het artikel <voetnoot nummer="1"/>«Charity scandal Humana’s rags to riches cash trail», waarin onder meer is te lezen dat de Liefdadigheids Commissie («The Charity Commission») bewindvoerders heeft benoemd naar aanleiding van een onderzoek naar mogelijke zwendelpraktijken in onder meer Zambia van Humana Engeland met de inzameling van tweedehandskleding? <voetnoot nummer="2"/>
      </vraag>
      <vraag nummer="2">Wat is de aard van het onderzoek? Wat was daarvan de aanleiding? </vraag>
      <vraag nummer="3">Wat is de status van de eerdergenoemde «Charity Commission»? </vraag>
      <vraag nummer="4">Wat zijn haar bevindingen? Kunt u het desbetreffende rapport ter kennisneming van de Kamer brengen? </vraag>
      <vraag nummer="5">Welke maatregelen worden in Engeland overwogen c.q. zijn getroffen naar aanleiding van het rapport? Kunnen die leiden tot sluiting van de desbetreffende Humanawinkels ed.? </vraag>
      <vraag nummer="6">Bent u bereid naar aanleiding van het in Engeland uitgevoerde onderzoek een vergelijkbaar onderzoek te laten instellen naar de handel en wandel van Humana in Nederland? Zo neen, welke inhoudelijke redenen zijn er om te veronderstellen dat Humana in Nederland anders te werk gaat dan in Engeland? </vraag>
      <vraag nummer="7">In welke landen lopen vergelijkbare onderzoeken, dat wil zeggen onderzoeken die gericht zijn op activiteiten van Humana en daarmee verwante organisaties? </vraag>
      <vraag nummer="8">Wat is de uitkomst van recente discussies in het Deense Parlement over Humana en Tvind/DAPP (Development Aid From People to People? Geeft deze uitkomst u aanleiding tot nadere stappen in Europees dan wel internationaal verband? </vraag>
      <vraag nummer="9" voetnoot="3">Geeft de uitlating van het Deense parlementslid L. Olsen, nl. dat «hij weet dat het heel erg mis zit» (met Tvind/Humana) aanleiding om nadere initiatieven te ontplooien? <voetnoot nummer="3"/>
      </vraag>
      <vraag nummer="10" voetnoot="4">Heeft Humana Nederland projecten in Zambia medegefinancierd? Zo ja, is te achterhalen of de desbetreffende middelen daadwerkelijk zijn besteed? <voetnoot nummer="4"/>
      </vraag>
      <vraag nummer="11">Geeft de verklaring van de betrokken Nederlandse voormalige projectmanager in Zimbabwe, nl. dat «salarissen rechtstreeks in de centrale kas van de Tvind-organisatie vloeien» aanleiding hiernaar onderzoek in te stellen? </vraag>
      <vraag nummer="12">Waarop is de bewering gebaseerd van de externe accountant van Humana Nederland, nl. dat «de donaties van Humana Nederland in Angola zijn aangekomen en dat het geld daar gebruikt is voor het doel waarvoor het bestemd was»? </vraag>
      <vraag nummer="13" voetnoot="5">Waarom laat het Centraal Bureau Fondsenwerving het voor wat betreft nadere onderzoeken naar de praktijken van Humana afweten («Wij hebben echt geen geld voor zulke onderzoeken in Afrika») en welke mogelijkheden ziet u om voor dat probleem een oplossing te bereiken? <voetnoot nummer="5"/>
      </vraag>
      <vraag nummer="14">Kunt u uiteenzetten onder welk fiscaal regime organisaties als Humana vallen en waar eventuele aanknopingspunten liggen om vanuit deze regelgeving dit soort (beweerde) liefdadigheidsinstellingen aan een onderzoek te onderwerpen? </vraag>
      <vraag nummer="15">Is het toereikend, dat een organisatie zich als liefdadigheidsinstelling presenteert of moet effectief zijn aangetoond dat het daadwerkelijk om dergelijke activiteiten gaat? </vraag>
      <vraag nummer="16">Is of wordt een aanpassing van deze wetgeving overwogen, ook gezien de ervaringen met een organisatie als Tvind/Humana? </vraag>
      <noten afkomstig="vraag">
         <noot nummer="1" datum="1996-01-28" bron="Obeserver">Obeserver, 28 januari 1996</noot>
         <noot nummer="2">Zie Aanhangsel Handelingen nr. 556, vergaderjaar 1994-1995</noot>
         <noot nummer="3" datum="1996-01-18" bron="Zie Het Rotterdams Dagblad">Zie Het Rotterdams Dagblad, 18 januari 1996</noot>
         <noot nummer="4" datum="1996-01-31" bron="Zie Vrij Nederland">Zie Vrij Nederland, 31 januari 1996</noot>
         <noot nummer="5" datum="1996-01-31" bron="Zie Rotterdams Dagblad">Zie Rotterdams Dagblad, 31 januari 1996</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het betreft een onderzoek zowel naar de financie¨le verantwoording van Humana Engeland als naar de activiteiten van Humana in Zambia. De aanleiding voor het onderzoek was de jaarlijkse steekproef van de «Charity Commission» waarbij de rekeningen van een aantal «Charities» worden doorgelicht. Toen in 1993 Humana werd onderworpen aan een dergelijke controle, bleek dat meer dan 90% van het budget van Humana aan administratiekosten werd besteed. Humana kon hiervoor geen redelijke uitleg geven, waarop een onderzoek in Zambia werd ingesteld. </antwoord>
      <antwoord nummer="3">De «Charity Commission» is een onder het Britse Ministerie van Binnenlandse Zaken ressorterend overheidsorgaan. </antwoord>
      <antwoord nummer="4 en 5">Voorzover wij weten, is op basis van voorlopige onderzoeksresultaten een curator aangesteld. Deze heeft een interim rapport opgesteld, dat niet openbaar is. Het onderzoek is nog niet afgerond. Het eindrapport zal, naar verluidt, evenmin openbaar zijn. De «Charity Commission» heeft overigens slechts de bevoegdheid, Humana uit het register van «Charities» te schrappen en kan de Humanawinkels niet dwingen tot sluiting. </antwoord>
      <antwoord nummer="7">In Denemarken loopt een onderzoek van het Ministerie van Onderwijs dat, voor zover bekend, betrekking heeft op de Tvind-scholen. </antwoord>
      <antwoord nummer="8">Voor wat betreft het eerste gedeelte van deze vraag kan het volgende worden medegedeeld. Discussies in het Deense parlement hebben geleid tot de instelling van een onderzoek naar de Tvind-scholen door het Deense Ministerie van Onderwijs. Dit onderzoek is nog niet afgerond. Het eindrapport wordt in april verwacht. In een persmededeling van het betrokken Ministerie wordt gesteld dat de Tvind-scholen niet voldoen aan de subsidievoorwaarden van het Ministerie van Onderwijs. Wat het tweede gedeelte van de vraag aangaat diene, dat de beantwoording daarvan is opgenomen in het antwoord op de vragen 6, 9, 10 11 en 13. </antwoord>
      <antwoord nummer="12">In 1995 heeft bedoelde accountant op uitnodiging van DAPP in Angola en van de vereniging Humana Nederland een bezoek gebracht aan de projecten van DAPP daar te lande. In zijn desbetreffende rapport komt betrokkene tot de volgende conclusie: «De organisatie (DAPP Angola) werkt onder zeer moeilijke omstandigheden, echter levert door middel van de projecten een positieve bijdrage aan de verbetering van de leefomstandigheden van de Angolese bevolking. De projectleiders van DAPP zijn professionele medewerkers met een positieve werkinstelling en een permanent streven naar verbetering van de projecten met behulp van de beschikbare middelen. DAPP en de vereniging Humana vinden het noodzakelijk dat er een goede interne organisatie van de projecten is en dat deze door de externe instanties gecontroleerd worden ten behoeve van de donateurs.» 6, 8 (tweede helft), 9, 10, 11 en 13 Zoals aangegeven in de beantwoording van eerdere vragen van de Geachte Afgevaardigden over dit onderwerp, is de Regering van mening dat de maatschappelijke controle op fondsen en fondsenwerving primair een taak is van het particulier initiatief. Wel kan worden vermeld dat de Stichting Centraal Bureau Fondsenwerving (CBF) in 1995 een onderzoek heeft gedaan naar de Vereniging Humana Nederland. Het CBF heeft toen geconstateerd dat bij de vereniging Humana Nederland voldoende waarborgen aanwezig zijn voor een verantwoorde fondsenwerving en -besteding. Het doel van het CBF is, te bevorderen dat de werving van fondsen door en voor charitatieve, culturele, wetenschappelijke of andere algemeen nut beogende rechtspersonen, alsmede de voorlichting die door hen in dat kader wordt gegeven, op verantwoorde wijze plaatsvinden. Dit is uiteraard zowel in het belang van het publiek als van de betrokken rechtspersonen. De externe accountant van de vereniging Humana Nederland heeft, naar aanleiding van de negatieve berichtgeving vorig jaar over deze vereniging, de geldbewegingen bij de «Federation for the Pan-European Benevolent Organisations of UFF and Humana» in Denemarken bij zijn controle van de jaarrekening 1994 betrokken. Hij heeft geen onjuistheden vastgesteld. In 1994 heeft de vereniging Humana Nederland een financie¨le bijdrage verstrekt voor twee projecten in Zambia, alsmede voor de verzending van 412 noodhulppakketten en 92 schoolpakketten. Het CBF is in het bezit van de kopie-ontvangstbewijzen van de verzending van deze noodhulp- en schoolpakketten. Een en ander wordt verantwoord in het gepubliceerde jaarverslag 1994 van de vereniging Humana Nederland. De jaarrekening is voorzien van een goedkeurende accountantsverklaring. Voorts heeft de vereniging Humana Nederland een deel van haar budget besteed aan de salariskosten van twee projectmedewerkers in Zambia via «The federation for the Pan-European Benevolent Organisations of UFF and Humana» in Denemarken. De salarissen zijn gebaseerd op de VN-salarisschalen voor «professionals» (tezamen f 152.452,–). Genoemde projectmanagers hebben schriftelijk verklaard dat zij deze salarisbedragen hebben ontvangen. Het CBF is in het bezit van een kopie van de door hen ondertekende verklaringen en ziet geen aanleiding om een nader onderzoek te doen naar de besteding van hun netto-salaris. Het CBF is aangesloten bij, en voert het secretariaat van het «International Committee on Fundraising Organizations» (ICFO). Daarin werken onder meer de Europese zusterorganisaties van het CBF samen. Op de agenda van de jaarvergadering van het ICFO (6 en 7 mei a.s.) staan onder meer de internationale en transnationale fondsenwerving. Het CBF zal hierbij aandringen op duidelijke regels met betrekking tot de maatschappelijke verantwoording en controle van internationaal werkende fondsenwervende organisaties, mede in relatie tot de aangesloten fondsenwervende organisaties in de verschillende landen. De vereniging Humana Nederland heeft op 14 februari 1996 aan het CBF de vraag voorgelegd of het bereid is, een opdracht te verstrekken aan een onafhankelijk bureau dat de projecten van Humana Nederland nader onderzoekt en op deskundige wijze een oordeel kan geven over de wijze van besteding van gelden. Dit voorstel zal binnenkort in het bestuur van het CBF worden besproken. </antwoord>
      <antwoord nummer="14 en 15">Voor stichtingen en verenigingen geldt in de Nederlandse belastingwetgeving het volgende regime. Stichtingen en verenigingen zijn belastingplichtig voor de vennootschapsbelasting indien en voorzover zij een onderneming drijven. Hiervan is sprake wanneer met behulp van een organisatie van kapitaal en arbeid wordt deelgenomen aan het economisch ruilverkeer met het oogmerk winst te behalen. Voor de beoordeling van de aanwezigheid van een onderneming is de statutaire doelstelling niet van belang; de feitelijke gang van zaken is beslissend. De wet begrijpt onder het «drijven van een onderneming» ook die situatie waarin de stichting door een uiterlijk met het drijven van een onderneming overeenkomende werkzaamheid in concurrentie treedt met door natuurlijke personen en lichamen gedreven ondernemingen als NV’s en BV’s. Deze uitbreiding van het ondernemingsbegrip heeft ten doel, te bewerkstelligen dat stichtingen en verenigingen, voor het deel van de activiteiten waarmee in concurrentie wordt getreden met volledig onder de heffing van vennootschapsbelasting of inkomstenbelasting vallende ondernemingen, aan de heffing van vennootschapsbelasting worden onderworpen. De wet voorziet voorts in een mogelijkheid, vrijstelling van vennootschapsbelasting te verlenen aan lichamen bij welke behartiging van een algemeen maatschappelijk belang op de voorgrond staat en het streven naar winst, hetzij geheel ontbreekt, hetzij van bijkomstige betekenis is. Van winst van bijkomstige betekenis is sprake wanneer deze in een jaar niet meer bedraagt dan f 13.000,–, dan wel in dat jaar en de daaraan voorafgaande vier jaren niet meer bedraagt dan f 65.000,–. Bij de beantwoording van de vraag, of bij een lichaam de behartiging van een algemeen maatschappelijk belang op de voorgrond staat, dient te worden gelet op de statutaire omschrijving van het doel en op de wijze, waarop het lichaam die doelstelling blijkens de feitelijke werkzaamheden pleegt (of tracht) te bereiken. Voor organisaties als Humana geldt derhalve dat bij de beoordeling van de belastingplicht de feitelijke activiteiten beslissend zijn. Indien uit die beoordeling belastingplicht voortvloeit, kan vrijstelling slechts worden verleend wanneer feitelijk de behartiging van een algemeen maatschappelijk belang op de voorgrond staat en bovendien de winst in een jaar niet meer bedraagt dan f 13.000,–, dan wel in dat jaar en de daaraan voorafgaande vier jaren te zamen niet meer bedraagt dan f 65.000,–. Grootschalige commercie¨le activiteiten van (beweerde) liefdadigheidsinstellingen zullen derhalve op grond van deze regels doorgaans tot belastingplicht leiden. </antwoord>
      <antwoord nummer="16">In het licht van het bovenstaande wordt hiertoe geen aanleiding gezien. </antwoord>
      <noten afkomstig="antwoord"/>
   </antwoorden>
</kvr>
