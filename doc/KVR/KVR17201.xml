<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke en Huizinga-Heringa(ChristenUnie) aan de ministers van Verkeer en Waterstaat, van Sociale Zaken en Werkgelegenheid en van Economische Zaken over mogelijke fraude met verlofbrieven. (Ingezonden 17 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17201
</item>
         <item attribuut="Rubriek">Criminaliteit en openbare orde (Fraude) Inkomen en rechtspositie (Verlof en ATV) Inkomen en rechtspositie (Werktijden) Verkeer, vervoer en waterstaat (Wegvervoer)</item>
         <item attribuut="Trefwoorden">Chauffeurs Fraude Verlof Werktijden</item>
         <item attribuut="Vindplaats">Kamervragen met antwoord 2002-2003, nr. 761, Tweede Kamer</item>
         <item attribuut="Vraagnr_bij_indiening">2020304710</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="ChristenUnie">Van Dijke</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2003-02-12</item>
         <item attribuut="Datum_indiening">2002-12-17</item>
         <item attribuut="Document-id">KVR17201</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1601" allpagenumbers="1601 1602" vetnummer="2020304710" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17201" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="761" onderwerp="" indiendatum="2002-12-17">
         <vrager partij="ChristenUnie" oorsprong="parlement">Van Dijke</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de ministers van Verkeer en Waterstaat, van Sociale Zaken en Werkgelegenheid en van Economische Zaken</vraagt-aan>
      </vraagdata>
      <antwoorddata antwoorddatum="2003-02-12">
         <antwoorder functie="minister" ministerie="Verkeer en Waterstaat, ">De Boer</antwoorder>
         <mede-antwoorder>de ministers van Sociale Zaken en Werkgelegenheid en van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht aangaande fraude met verlofbrieven? <voetnoot nummer="1"/>
      </vraag>
      <vraag nummer="2">Bent u van deze, kennelijk wijd verbreide, praktijk op de hoogte en heeft de Inspectie Verkeer en Waterstaat zicht op of cijfers van de omvang van deze praktijk? </vraag>
      <vraag nummer="3">Deelt u de inschatting in het genoemde artikel: «de fraude met de verlofbrieven blijkt het topje van een ijsberg te zijn»? Waaraan moet dan gedacht worden? </vraag>
      <vraag nummer="4">Wat heeft de Inspectie Verkeer en Waterstaat tot nu toe gedaan om fraude met verlofbrieven te bestrijden en zijn er resultaten te melden van het toezicht hierop? </vraag>
      <vraag nummer="5">Is de capaciteit van de Inspectie toereikend om deze en andere onwettige praktijken adequaat te bestrijden. Welk resultaat beoogt en welke streefdoelen hanteert de Inspectie Verkeer en Waterstaat? </vraag>
      <vraag nummer="6">Worden ook werkgevers aangepakt – en zo ja hoe – als blijkt dat ten onrechte de zogenaamde «verlofbrief» is afgegeven? </vraag>
      <vraag nummer="7">Is er, gelet op de praktijk, aanleiding om het beleid aangaande de «verlofbrieven» aan te passen? Ziet u aanleiding de relevante wetgeving ic Arbeidstijdenwet en het Atb-V aan te passen? </vraag>
      <vraag nummer="8">Bent u bereid met de sector te overleggen teneinde de sectorspecifieke problemen (lange werktijden, oneigenlijke concurrentie uit Oost-Europa, documentenfraude enz.) helder te krijgen en het beleid daarop af te stemmen? </vraag>
      <vraag nummer="9">Bent u van mening dat het aanbeveling verdient – gelet op de dagelijkse praktijk in de transportsector – te komen tot een interdepartementale taakgroep die met voorstellen moet komen om de gesignaleerde problemen het hoofd te kunnen bieden? Gaat u zo een taakgroep instellen? </vraag>
      <noten afkomstig="vraag">
         <noot nummer="1" datum="2002-12-13" bron="De Volkskrant van">De Volkskrant van, 13 december 2002</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja, het is mij bekend dat door chauffeurs, al dan niet in opdracht van hun werkgever, fraude wordt gepleegd met verlofbrieven. Naar aanleiding van de EU Resolutie van 20 december 1985 ter verbetering van de toepassing van de sociale verordening op het gebied van wegvervoer (85/C348/01) hebben Frankrijk, en in een later stadium België en Groot-Brittannië, besloten om een verlofbrief, getekend door de werkgever, verplicht te stellen. De Inspectie Verkeer en Waterstaat, Divisie Vervoer (IVW/DV) heeft vanaf het moment van invoering van de verlofbrief door Frankrijk medio 1995, later gevolgd door België en Groot-Brittannië, aangegeven dat dit fraude eerder zou bevorderen dan tegengaan. Dit is dan ook de reden dat de onderhavige regeling nooit in Nederland is ingevoerd. De verlofbrief is in Nederland niet wettelijk vereist en derhalve worden geen gegevens omtrent gebruik vastgelegd. Wanneer een bestuurder van een vrachtauto tijdens een inspectie in Nederland niet de, volgens EU Verordening 3821/85, vereiste registratiebladen ter inzage kan geven, dient op andere wijze te worden aangetoond dat de voorgeschreven rusttijd is genoten. Een ter inzage gegeven verlofbrief is daarbij voor de inspecteur niet relevant. Dit gegeven is over het algemeen bij zowel de Nederlandse als de buitenlandse chauffeurs bekend. </antwoord>
      <antwoord nummer="3">De in het artikel verwoorde inschatting deel ik niet (zie ook mijn antwoord op vraag 2). Uit informatie-uitwisseling tussen de EU-lidstaten blijkt dat overtredingen met name buiten Nederland plaatsvinden. De IVW/DV beschikt niet over representatieve cijfers die inzicht geven in de omvang van deze praktijk. </antwoord>
      <antwoord nummer="4">Fraude op het gebied van rij- en rusttijden is geen nieuw fenomeen. De IVW/DV verricht zowel wegcontroles als bedrijfscontroles. Wanneer tijdens een wegcontrole in Nederland een chauffeur geen inzage kan geven van de door hem verrichte rij- en rusttijden via de voorgeschreven registratiebladen dient, eventueel door tussenkomst van de transportonderneming, te worden aangetoond dat aan de wettelijke voorschriften is voldaan. Bij het ontbreken van deze registratiebladen kan een bevel tot staken van de arbeid worden opgelegd. Dit geldt evenzeer voor chauffeurs die werkzaam zijn bij een niet in Nederland gevestigde onderneming. Daarnaast wordt, wanneer noodzakelijk, een nader onderzoek ingesteld binnen de in Nederland gevestigde ondernemingen. </antwoord>
      <antwoord nummer="5">De controle op de rij- en rusttijden wordt niet alleen door de IVW/DV verricht, maar voor wat betreft wegcontroles worden deze ook door de politie uitgevoerd. Daarnaast verricht de Arbeidsinspectie controles binnen de ondernemingen die eigen vervoer verrichten. In 2003 zal door de IVW/DV 40% van haar effectieve controletijd worden aangewend voor het toezicht op de naleving van de rij- en rusttijden in het goederenvervoer. In 2003 is voorzien dat door de IVW/DV 16.000 wegcontroles worden verricht waarbij tevens controle wordt uitgeoefend op de naleving van rij- en rusttijden. Daarnaast zijn 1975 controles in de bedrijven voorzien en worden ongeveer 1000 bedrijven in het beroepsgoederenvervoer via een zgn. quick scan gecontroleerd op de naleving van rij- en rusttijden. Nederland voldoet hierbij aan de in de EU richtlijn 85/599 gestelde eisen ten aanzien van de controle op rij- en rusttijden. </antwoord>
      <antwoord nummer="6">Indien geconstateerd wordt dat een chauffeur met betrekking tot het gebruik van controlemiddelen frauduleuze handelingen verricht, wordt zijn werkgever, gelet op de geldende wetgeving, daar mede aansprakelijk voor gesteld. Wanneer blijkt, dat de chauffeur in opdracht van de werkgever heeft gehandeld, wordt ten aanzien hiervan afzonderlijk proces-verbaal opgemaakt. </antwoord>
      <antwoord nummer="7">Recentelijk heeft een evaluatie van het Arbeidstijdenbesluit Vervoer plaats gevonden, waarin deze fraudemogelijkheid inzake valsheid in geschrifte met verlofbrieven gesignaleerd is. De Kamer is over de evaluatie geïnformeerd bij brief DGG/TW/02/ 008236 van 16 december 2002. Wijziging van het Arbeidstijdenbesluit Vervoer is op termijn opportuun bij de implementatie van de arbeidstijden EU Richtlijnen 2000/34 en 2002/15 en als de lopende herziening van de Europese Verordening inzake rij- en rusttijden afgerond is. Verder moet de invoering van de digitale tachograaf (augustus 2004) leiden tot een vereenvoudigde, in Europa breed éénduidig te interpreteren en beter handhaafbare regelgeving. De naleving kan hierdoor verbeterd, de efficiency van de handhaving vergroot en calculerend gedrag minder lonend worden. </antwoord>
      <antwoord nummer="8">Het Nederlandse en het Europese beleid (zie mijn antwoord op vraag 4) en de aandacht voor de controle op rij- en rusttijden (zie mijn antwoord op vraag 5) waarbij ook aandacht aan fraude wordt geschonken is in voldoende mate bij de sector bekend. In reguliere overleggen met de branche-organisaties worden de sectorspecifieke problemen periodiek besproken. </antwoord>
      <antwoord nummer="9">Gezien mijn antwoorden op de vragen 7 en 8 acht ik het op dit moment niet noodzakelijk een dergelijke taakgroep in te stellen. </antwoord>
      <noten afkomstig="antwoord"/>
   </antwoorden>
</kvr>
