<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de minister van Volkshuisvesting, Ruimtelijke Ordening en Milieubeheer over een transportvergunning voor kernafval. (Ingezonden 1 augustus 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12197
</item>
         <item attribuut="Inhoud">Betreft vervolgtransporten vanuit de kernreactor in Petten naar COVRA.</item>
         <item attribuut="Rubriek">Milieu (Afvalstoffen) Milieu (Afvalverwerking) Milieu (Gevaarlijke stoffen) Milieu (Radioactieve stoffen)</item>
         <item attribuut="Trefwoorden">Radioactieve afvalstoffen Vervoer gevaarlijke stoffen</item>
         <item attribuut="Vindplaats">Kamervragen met antwoord 1999-2000, nr. 1719, Tweede Kamer</item>
         <item attribuut="Vraagnr_bij_indiening">2990014350</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2000-08-24</item>
         <item attribuut="Datum_indiening">2000-08-01</item>
         <item attribuut="Document-id">KVR12197</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3869" allpagenumbers="3869 3870 3871" vetnummer="2990014350" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12197" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1719" onderwerp="" indiendatum="2000-08-1">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-08-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Heeft u kennisgenomen van de berichtgeving in het NRC en de Volkskrant inzake de transportvergunningen voor kernafval van de kernreactor in Petten? <voetnoot nummer="1"/>
      </vraag>
      <vraag nummer="2">Is het waar dat u toestemming hebt gegeven voor het vullen van een derde container op het terrein van de kernreactor? </vraag>
      <vraag nummer="3">Is het waar dat de vergunning die u inmiddels hebt verleend voor vervolgtransporten vanuit Petten naar COVRA geen «gewone» vergunning is, maar dat deze is afgegeven op basis van artikel 20.5 van de Wet milieubeheer en dat deze vergunning in tegenstelling tot de normale procedure direct van kracht is? Zo ja, waarmee motiveert u de inzet van dit zeer ongebruikelijke middel? </vraag>
      <vraag nummer="4">Deelt u de mening dat deze stap bestuurlijk zeer twijfelachtig is en dat dit geen goede zaak is voor ons rechtssysteem gezien het feit dat tot twee keer toe de Raad van State geoordeeld heeft dat de vergunningen niet deugden en er nu ineens getransporteerd kan worden op een vergunning vóórdat de Raad van State er naar heeft kunnen kijken? </vraag>
      <vraag nummer="5">Bent u van mening dat de inzet van dit artikel van de Wet milieubeheer noodzakelijk is? Is het noodzakelijk voor de continuïteit van de bedrijfsvoering in Petten of is het noodzakelijk voor de (continuïteit van de) beschikbaarheid van radiofarmaca voor kankerpatiënten? </vraag>
      <vraag nummer="6" voetnoot="2">Op basis van welke gegevens komt u in uw brief van 11 juli jl. <voetnoot nummer="2"/>aan de Kamer tot de uitspraak dat het belang van een continue productie van radiofarmaca evident is? Heeft u onafhankelijk onderzoek laten doen naar de beschikbaarheid van de medische isotopen ook voor de Europese behoefte? Gaat het hier niet veel meer om bedrijfseconomische belangen dan dat er geen alternatieve productie-installaties zouden zijn? </vraag>
      <vraag nummer="7">Waarom meldt u in uw brief van 11 juli aan de Kamer niet dat u artikel 20.5 van de Wet milieubeheer hebt gebruikt en dat de vergunning terstond van kracht is, maar zegt u slechts dat «met gebruikmaking van deze vergunning wellicht een versneld transport kan worden geregeld»? </vraag>
      <vraag nummer="8">Zal er transport plaatsvinden nog voordat de Raad van State uitspraak heeft gedaan over het schorsingsverzoek van Greenpeace? Zo nee, waarom heeft u dan deze vergunning verleend? Zo ja, is het waar dat als de Raad van State de transportvergunning schorst, het afval weer terug gebracht moet worden? </vraag>
      <vraag nummer="9">Deelt u de mening dat de kans waarschijnlijk groot is dat ook deze vergunning weer geschorst wordt, gezien de geschiedenis die het ministerie inmiddels heeft opgebouwd met ontoereikende vergunningen? </vraag>
      <vraag nummer="10">Is het verder waar dat het gaat om een vergunning van 4 transporten terwijl de vergunning in februari slechts 2 transporten behelsde? Zo ja, wat is hiervoor de motivatie? </vraag>
      <vraag nummer="11" voetnoot="3">Wat zijn de redenen waarom afvoer naar de VS niet op tijd komt? Waarom meldt u in het Algemeen overleg van 11 mei jl. nog dat het mogelijk moet zijn afvoer naar de Verenigde Staten in september te laten plaatsvinden? <voetnoot nummer="3"/>
      </vraag>
      <vraag nummer="12">Waarom maakt de COVRA er in een brief van 30 mei over de aanvraag van de vergunning melding van dat er sowieso 2 containers naar Zeeland gaan, ook als het transport naar de VS plaats kan vinden? </vraag>
      <noten afkomstig="vraag">
         <noot nummer="1" datum="2000-07-20" bron="NRC Handelsblad 19 juli jl., Volkskrant">NRC Handelsblad 19 juli jl., Volkskrant, 20 juli 2000</noot>
         <noot nummer="2" documenttype="Kamerstuk" kamerstuk-id="26 800 XI" documentnummer="77">Kamerstuk 26 800 XI, nr. 77</noot>
         <noot nummer="3" documenttype="Kamerstuk" kamerstuk-id="26 800 XI" documentnummer="69">Kamerstuk 26 800 XI, nr. 69</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Het is aan de vergunninghouder (COVRA) om van een verleende vergunning gebruik te maken. Bij brief van 13 juli jl. heeft de directeur van het Gemeenschappelijk Centrum voor Onderzoek (GCO) te Petten mij geïnformeerd over diens voornemen om in de avond van 18 juli jl. te starten met het beladen van twee containers met splijtstofelementen van de Hoge Flux Reactor (HFR) in verband met het voorgenomen vervoer naar COVRA te Borsele. Naar aanleiding daarvan heb ik per brief van 18 juli jl. aan de directeur van het GCO bezwaar gemaakt tegen het beladen van de tweede container, omdat dit niet in overeenstemming was met de condities waaronder de vergunning was afgegeven. De vergunning was namelijk verleend onder de uitdrukkelijke voorwaarde dat er slechts gebruik van zou mogen worden gemaakt indien de bedrijfsvoering van de HFR in gevaar zou komen ten gevolge van het stagneren van transport naar de Verenigde Staten. Met het beladen van één container is er weer ruimte voor het reactorbedrijf gedurende het komende halfjaar. Het beladen van een tweede container was daarvoor nu niet nodig. </antwoord>
      <antwoord nummer="3 en 5">De vergunning voor het vervoer van splijtstofelementen van de HFR te Petten naar COVRA van 12 juli jl. is door mij met toepassing van artikel 20.5 van de Wet milieubeheer terstond van kracht verklaard. In het algemeen zal ik terughoudend gebruik maken van de mogelijkheid mij gegeven door dit wetsartikel. In dit geval heb ik overwogen dat, indien de gewenste afvoer van splijtstofelementen naar de Verenigde Staten niet tijdig zou kunnen plaatsvinden, de continuïteit van de bedrijfsvoering van HFR in Petten en daarmee de continuïteit van de beschikbaarheid van door dit bedrijf geproduceerde radiofarmaca voor kankerpatiënten niet langer gewaarborgd zou zijn. </antwoord>
      <antwoord nummer="4">De Wet milieubeheer kent de mogelijkheid om met toepassing van artikel 20.5 een vergunning terstond van kracht te verklaren, in gevallen waarin het onverwijld van kracht worden van de vergunning naar het oordeel van het bevoegd gezag noodzakelijk is. De afweging hiertoe zal ik bij elke aanvraag, indien de aanvrager hierom verzoekt dan wel op eigen initiatief, in het licht van de aanvraag en de op dat moment relevante omstandigheden opnieuw maken. Dit is bestuurlijk geheel volgens wettelijk vastgestelde regels en procedures. Het feit dat de Raad van State tot twee keer toe heeft geoordeeld dat een eerdere vergunning niet deugde, doet daar niets aan af. De nieuwe vergunning was mede in het licht van de opvatting van de Raad van State over eerder afgegeven vergunningen geformuleerd. Overigens biedt de voorbereidingstijd van het transport de facto een ieder de mogelijkheid om bij de Raad van State om schorsing van een terstond van kracht verklaarde vergunning te verzoeken. Een uitspraak daarover kan binnen enkele dagen worden gedaan door de Raad van State. </antwoord>
      <antwoord nummer="6">Op basis van onder meer door NRG (Nuclear Research and consultancy Group), GCO en de betrokken medische beroepsgroep aangeleverde gegevens ben ik tot de conclusie gekomen dat de continuïteit van de productie van radiofarmaca in Petten gewenst is omdat deze inrichting in 60% tot 70% van de Europese behoefte voorziet. Het ononderbroken beschikbaar zijn van de HFR speelt daarbij een cruciale rol. Er zijn weliswaar nog enkele andere (circa 5) reactoren op de wereld die vervangende productie kunnen bieden, maar die zijn dermate beperkt beschikbaar dat dit geen reëel alternatief is. Deze reactoren zijn overigens al ingezet in een schema dat opgesteld is om tijdens onbeschikbaarheid van de HFR vanwege onderhoud, als vervanging te dienen. Meer capaciteit is er op dit moment niet. Bovendien zijn er ook uit milieuhygiënische overwegingen bezwaren aan te voeren tegen het over grote afstanden (vanuit Canada of Zuid-Afrika) vervoeren van grote hoeveelheden radioactieve stoffen. </antwoord>
      <antwoord nummer="7">Met mijn brief van 11 juli jl. heb ik U op de hoogte gebracht van de gevolgen van het opnieuw schorsen van de transportvergunningen door de Voorzitter van de Raad van State. Daarbij heb ik aangegeven dat ik zou bezien op welke wijze de opgetreden verdere stagnatie zo goed mogelijk kon worden opgevangen. Ik ben vervolgens tot de conclusie gekomen dat met gebruikmaking van een terstond van kracht verklaarde transportvergunning wellicht een versneld transport geregeld kon worden, voor het geval dat afvoer naar de VS niet tijdig mogelijk is. </antwoord>
      <antwoord nummer="8 en 9">Nee. De Voorzitter van de Afdeling bestuursrechtspraak van de Raad van State heeft het schorsingsverzoek van de stichting Greenpeace op 4 augustus jl. afgewezen. Daarbij heeft de Voorzitter, onder meer, aangegeven dat op een correcte wijze is gebruik gemaakt van de bevoegdheid de vergunning terstond van kracht te verklaren. </antwoord>
      <antwoord nummer="10">Ja. COVRA had schriftelijk de toezegging gedaan dat het transport naar COVRA pas zal plaatsvinden nadat is gebleken dat afvoer naar de VS niet tijdig is te realiseren. Door vergunning te verlenen voor vier containers is het bovendien mogelijk dat de twee reeds voor vervoer gereed staande containers kunnen worden overgebracht naar COVRA, die de faciliteiten en de vergunning heeft voor de opslag van dit afval. </antwoord>
      <antwoord nummer="11">Afvoer naar de VS is thans niet mogelijk om een aantal praktische redenen. Voor het doen plaatsvinden van het transport is nodig dat er niet alleen beschikt wordt over de noodzakelijke vergunningen, maar ook over de juiste transportcontainers, de benodigde scheepsruimte en een vervoerder. De organisatie van zo’n transport vraagt nog enige tijd. Na het Algemeen Overleg van 11 mei jl. zijn door het GCO verschillende stappen gedaan om het vervoer naar de VS mogelijk te maken. Het GCO heeft mij op 18 juli meegedeeld dat de voorbereiding van dit vervoer meer tijd kost dan voorzien. </antwoord>
      <antwoord nummer="12">Zoals ik tijdens het overleg van 11 mei jl. heb meegedeeld zullen de twee reeds geladen transportcontainers in afwachting van mogelijk later vervoer naar de VS, worden vervoerd naar en opgeslagen bij COVRA. </antwoord>
      <noten afkomstig="antwoord"/>
   </antwoorden>
</kvr>
