<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wijn, Verburg (beiden CDA), Bakker (D66) en Rehwinkel (PvdA) aan de ministers van Onderwijs, Cultuur en Wetenschappen en van Sociale Zaken en Werkgelegenheid over bijbanen van studenten. (Ingezonden 28 januari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8805
</item>
         <item attribuut="Inhoud">Vragen over het verdringen van werkzoekende lager opgeleiden op de arbeidsmarkt door studenten met bijbanen (rapport van het Rotterdams Instituut voor Sociaal Wetenschappelijk Beleidsonderzoek).</item>
         <item attribuut="Rubriek">Arbeid (Arbeidsmarkt) Arbeid (Werkloosheidsbestrijding) Hoger onderwijs (Studenten)</item>
         <item attribuut="Trefwoorden">Arbeidsmarkt Studenten Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 874, Tweede Kamer</item>
         <item attribuut="Vraagnr_bij_indiening">2989906680</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Wijn</persoon>
            <persoon partij="CDA">Verburg</persoon>
            <persoon partij="D66">Bakker</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1999-03-01</item>
         <item attribuut="Datum_indiening">1999-01-28</item>
         <item attribuut="Document-id">KVR8805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1787" allpagenumbers="1787 1788" vetnummer="2989906680" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8805" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="874" onderwerp="" indiendatum="1999-01-28">
         <vrager partij="CDA" oorsprong="parlement">Wijn</vrager>
         <vrager partij="CDA" oorsprong="parlement">Verburg</vrager>
         <vrager partij="D66" oorsprong="parlement">Bakker</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan>de ministers van Onderwijs, Cultuur en Wetenschappen en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-03-1">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Studenten verdringen werklozen» <voetnoot nummer="1"/>en het daarin genoemde rapport van het Rotterdams Instituut voor Sociaal Wetenschappelijk Beleidsonderzoek? </vraag>
      <vraag nummer="2">Deelt u de conclusie dat studenten met bijbanen werkzoekende lager opgeleiden verdringen van de arbeidsmarkt? Deelt u de conclusie dat dit minimaal 55 000 volledige banen betreft? </vraag>
      <vraag nummer="3">Wat is uw oordeel over deze verdringing? Veroorzaakt zij naar uw mening een verzwakking van de arbeidsmarktpositie van werkzoekende lager opgeleiden? </vraag>
      <vraag nummer="4">Welke maatregelen denkt u beiden gezamenlijk te treffen? </vraag>
      <vraag nummer="5">Deelt u de conclusie van de onderzoekers dat bijbanen van studenten meer in het verlengde van hun studie dienen te liggen? </vraag>
      <vraag nummer="6">Deelt u de mening van CNV-jongeren en ISO dat m.b.t. het inkomensbeleid voor jongeren meer afstemming noodzakelijk is tussen de ministeries van Onderwijs, Cultuur en Wetenschappen en van Sociale Zaken en Werkgelegenheid? Zo ja, op welke wijze bent u bereid daar invulling aan te geven? </vraag>
      <noten afkomstig="vraag">
         <noot nummer="1" datum="1999-01-25" bron="Parool">Parool, 25 januari 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In de nota «Flexibele studiefinanciering; een stelsel dat past» wordt naar het onderzoek verwezen dat het RISBO in opdracht van het ministerie van OCenW heeft verricht. Dit onderzoek («Studenten versus laaggeschoolden. Over verdringing en gescheiden arbeidsmarkten», januari 1999 ) is mede op verzoek van de Tweede Kamer aanbesteed naar aanleiding van schriftelijke vragen die door D66, CDA en PvdA zijn gesteld bij brief van 16/1/1998, kenmerk 2979805170. Het RISBO heeft berekend dat studenten omgerekend 84 000 banen van 36 uur bezetten, waarvan 55 000 banen van laaggeschoold niveau. Bij ongeveer 27 000 banen zou dit volgens het RISBO ten koste kunnen zijn gegaan van de werkgelegenheid van lager opgeleiden. Hierbij zijn de volgende achtergrondgegevens van belang. Ten eerste het feit dat studenten relatief vaak werkzaam zijn in «kleine banen» met een omvang van minder dan 12 uur per week. Deze banen zijn lastig te herontwerpen tot meer omvattende banen. Ten tweede blijkt dat in sommige sectoren (horeca) het aanbod van lager opgeleiden lager is dan de door studenten verrichte hoeveelheid werk. Ten derde sluiten de kenmerken van de banen van studenten onvoldoende aan bij de wensen van laagopgeleide werklozen: het gaat vaak om flexibele banen als oproep- en uitzendwerk. Ten vierde blijken werkgevers welbewust voor studenten te kiezen: studenten zijn in de ogen van werkgevers flexibeler, sneller in te werken en communicatief vaardiger. De vraag is echter wel of sprake is van «neerwaartse verdringing». Uit een aantal recente, breed opgezette onderzoeken van het Centraal Planbureau en de Stichting voor Economisch Onderzoek blijkt eenduidig dat neerwaartse verdringing van lager opgeleiden door hoger opgeleiden nauwelijks voorkomt en zeker geen verklaring biedt voor de onevenredig hoge werkloosheid en overige inactiviteit onder lager opgeleiden. In veel gevallen gaat het om substitutie: banen waarin hoger opgeleiden «onder hun niveau» werken, blijken te zijn opgewaardeerd. Aan de onderkant van de arbeidsmarkt bestaat niet zoiets als een vaste hoeveelheid werk die verdeeld moet worden over een overvloedig arbeidsaanbod; extra arbeidsaanbod leidt vooral tot meer banen. Wel zouden zonder het aanbod van studenten de substitutie- en verdringingseffecten niet optreden waardoor de werkloosheid en overige inactiviteit onder lager opgeleiden mogelijk iets lager uitvallen. </antwoord>
      <antwoord nummer="3">Zie het antwoord onder 2. </antwoord>
      <antwoord nummer="4">Nieuwe maatregelen liggen, gezien het antwoord op vraag 2, niet voor de hand. Over vraagstukken die betrekking hebben op de aansluiting onderwijs – arbeidsmarkt vindt al intensief overleg en afstemming plaats tussen de ministeries van OCenW en SZW, zowel periodiek als naar aanleiding van concrete beleidsdossiers. Voorbeelden hiervan zijn de ontwikkelingen rondom de Wet Educatie Beroepsonderwijs, inclusief scholing voor werkzoekenden en de duale trajecten in het hoger onderwijs. Het reeds ingezette werkgelegenheids- en arbeidsmarktbeleid komt in sterke mate tegemoet aan de problematiek van de werkloosheid en overige inactiviteit onder lager opgeleiden. Daarbij kan gedacht worden aan de diverse vormen van lastenverlichting aan de onderkant van de arbeidsmarkt (bijvoorbeeld de afdrachtverminderingen voor lage lonen en langdurig werklozen), de inzet van Arbeidsvoorziening op het vlak van arbeidsbemiddeling, scholing en begeleiding, de verschillende regelingen voor gesubsidieerde arbeid en de ingezette sluitende aanpak. Om laaggeschoolden te stimuleren werk te aanvaarden, is in de afgelopen jaren het arbeidskostenforfait verhoogd, teneinde werk ook voor lager betaalden financieel aantrekkelijker te maken. In de herziening van het fiscaal stelsel per 2001 wordt hiertoe ook een arbeidskorting geïntroduceerd. Het RISBO onderzoek geeft geen aanleiding tot maatregelen om het bijwerken van studenten aan banden te leggen. Principieel niet omdat ook studenten de vrijheid moeten hebben om door middel van werken in een deel van hun studie te voorzien. De staat voorziet hier immers slechts gedeeltelijk in. Praktisch niet omdat het enig instrument dat voorhanden is – het drastisch verlagen van de bijverdiengrens (thans 15 000 gulden netto op jaarbasis) – een aantal negatieve effecten heeft. Ten eerste zouden daardoor álle studenten die een bijbaan hebben worden getroffen, inclusief de studenten in duale trajecten. Ten tweede heeft dit slechts een beperkt effect, omdat het merendeel van studenten ruim onder de grens van 15 000 gulden blijft. Het gemiddeld jaarinkomen uit arbeid ligt immers rond 5 500 gulden. Ten derde is succes van een dergelijke aanpak niet verzekerd. Immers ook de voorkeur van laagopgeleiden zelf en de werkgevers spelen een rol. Laagopgeleiden moeten bereid zijn om de banen die beschikbaar komen te willen bezetten, werkgevers moeten bereid zijn om laagopgeleiden hiervoor aan te nemen. Het RISBO onderzoek geeft geen inzicht in de preferenties van laagopgeleiden. Een deel van de werkgevers geeft in het onderzoek aan dat zij bij het wegvallen van studenten in veel gevallen de voorkeur zou geven aan herintredende vrouwen en scholieren. </antwoord>
      <antwoord nummer="5">Studenten moeten – uiteraard binnen zekere grenzen – de vrijheid houden om hun eigen bijbaan te kiezen Het is positief als zij in het kader van hun opleiding kiezen voor een bijbaan in het verlengde van de studie. Dat is echter niet altijd mogelijk. Bijvoorbeeld aan het begin van de studie als de student nog niet de benodigde kennis en vaardigheden heeft verworven, of als de studiefase slechts incidenteel werk toelaat. Het kabinet stimuleert combinaties van leren en werken (duale trajecten) in het hoger onderwijs. Voorbeelden van duale trajecten in het hoger beroepsonderwijs zijn de MKB-route en het co-op onderwijs. In het wetenschappelijk onderwijs zijn in het studiejaar 1998–1999 experimenten met duale trajecten van start gegaan. Vooralsnog moet hiervan geen substantieel kwantitatief effect worden verwacht, gezien het feit dat duale opleidingen nog een relatief nieuw fenomeen zijn </antwoord>
      <antwoord nummer="6">Nee, de benodigde afstemming vindt reeds plaats. Zie ook 4. </antwoord>
      <noten afkomstig="antwoord"/>
   </antwoorden>
</kvr>
