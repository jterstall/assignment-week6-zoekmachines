<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de minister van Justitie over de Amerikaanse kritiek op het Nederlands drugsbeleid. (Ingezonden 21 september 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21334
</item>
         <item attribuut="Inhoud">Vragen naar aanleiding van een artikel in de Telegraaf van 17 september 2004 over Amerikaanse kritiek op het Nederlandse drugsbeleid.</item>
         <item attribuut="Rubriek">Criminaliteit en openbare orde (Drugsbestrijding) Internationale betrekkingen (Overig)</item>
         <item attribuut="Trefwoorden">Drugsbestrijding Verenigde Staten</item>
         <item attribuut="Vindplaats">Kamervragen met antwoord 2004-2005, nr. 134, Tweede Kamer</item>
         <item attribuut="Vraagnr_bij_indiening">2040500180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2004-10-08</item>
         <item attribuut="Datum_indiening">2004-09-21</item>
         <item attribuut="Document-id">KVR21334</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="283" allpagenumbers="283 284 285" vetnummer="2040500180" code="0405tkkvr134" lopendefooter="Tweede Kamer, vergaderjaar 2004–2005, Aanhangsel" filenaam="KVR21334" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="134" onderwerp="" indiendatum="2004-09-21">
         <vrager partij="PvdA" oorsprong="parlement">Albayrak</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-10-8">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de kritiek op het Nederlands drugsbeleid in de jaarlijkse rapportage over de strijd tegen drugs die naar het Congres van de Verenigde Staten in Amerika is gestuurd? <voetnoot nummer="1"/>Zo ja, wat is uw reactie hierop? Is deze kritiek volgens u terecht? </vraag>
      <vraag nummer="2">Hoe reageert u op het feit dat genoemde kritiek zich niet alleen richt op de vorderingen die Nederland maakt in de bestrijding van voornamelijk synthetische-drugs, maar ook op de samenwerking met de Verenigde Staten? </vraag>
      <vraag nummer="3">Kunt u inzichtelijk maken wat de samenwerking met de Verenigde Staten op dit moment inhoudt? Hoeveel Amerikanen zijn op dit moment in Nederland en op de Nederlandse Antillen aanwezig in het kader van die samenwerking? Wat is hun positie en welke bevoegdheden hebben zij? </vraag>
      <vraag nummer="4">Bent u voornemens in de nabije toekomst tot uitbreiding van deze samenwerking over te gaan? </vraag>
      <vraag nummer="5">Wat is uw reactie op de kritiek die de samenwerking met de Verenigde Staten krijgt vanuit Nederland als het gaat om de rechtspositie van Nederlandse verdachten (plea-bargaining, uitlevering etc)? </vraag>
      <vraag nummer="6">Wat is uw reactie op het verwijt dat u onvoldoende gebruik zou maken van de geboden mogelijkheden in de antiwitwaswetten en het ontoereikend zijn van financieel onderzoek? </vraag>
      <vraag nummer="7">Kunt u aangeven welke bedragen, waarvan de relatie met drugshandel is aangetoond, in de afgelopen 5 jaren zijn onderschept? Op welk deel hiervan is beslaggelegd? </vraag>
      <noten afkomstig="vraag">
         <noot nummer="1" datum="2004-09-17" bron="De Telegraaf">De Telegraaf, 17 september 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja, van de Amerikaanse kritiek op het Nederlands drugsbeleid in de jaarlijkse rapportage over de strijd tegen drugs die naar het Congres van de Verenigde Staten is gestuurd, waarvan het Rotterdams Dagblad, 17 september 2004melding heeft gemaakt, ben ik op de hoogte. Het Nederlandse drugsbeleid wordt reeds lange tijd kritisch gevolgd door de Verenigde Staten. Echter, in tegenstelling tot wat het bericht lijkt te suggereren, verloopt de samenwerking tussen Nederland en de Verenigde Staten op dit vlak momenteel voorspoedig. Zo wordt op het gebied van de aanpak van synthetische drugs sinds 2001 goed samengewerkt. Mede door het opzetten van het actieplan «Samenspannen tegen XTC» en de met de Verenigde Staten overeengekomen «Agreed Steps», is het aantal inbeslaggenomen XTC-pillen in de Verenigde Staten met een link naar Nederland in 2003 gehalveerd ten opzichte van 2002. </antwoord>
      <antwoord nummer="2">In de recentelijk door de Verenigde Staten gepresenteerde «Majors List» wordt Nederland juist geprezen voor zijn inspanningen op het terrein van bestrijding van synthetische drugs. Kritiek op de vorderingen van deze bestrijding lees ik daarin niet. Overigens verwijs ik hiervoor nogmaals naar het antwoord op vraag 1. Binnen het veelomvattende raamwerk van strafrechtelijke samenwerking tussen Nederland en de Verenigde Staten heeft de president een aantal onderdelen genoemd, die verbeterd zouden kunnen worden. Specifiek doelt hij op de mogelijkheden van financieel rechercheren en het tegengaan van witwaspraktijken. Concrete afspraken tussen de Verenigde Staten en Nederland op het terrein van strafrechtelijke samenwerking zijn voortgekomen uit de overeengekomen «Agreed Steps». Eén van de afspraken houdt in dat Nederland meer nadruk zal gaan leggen op de aanpak van financiële aspecten van criminaliteit. </antwoord>
      <antwoord nummer="3">Op 31 maart en 1 april van dit jaar heb ik met de heer Ashcroft en de heer Ridge de bilaterale strafrechtelijke samenwerking besproken. Bij deze ontmoeting werden de goede wederzijdse relaties benadrukt door beide landen. Tijdens het recente bezoek van de heer Ridge op 18 september en dat van de heer Ashcroft op 29 en 30 september is deze positieve constatering bevestigd. Reeds dit voorjaar werd geconstateerd dat verdere verbetering van de samenwerking zou kunnen worden bereikt bij de aanpak van criminele organisaties en in de behandeling van internationale rechtshulpverzoeken en uitlevering. Deze constatering heeft ertoe bijgedragen dat er nieuwe afspraken gemaakt zijn ten aanzien van terrorismebestrijding, bestrijding van drugscriminaliteit en wetshandhaving. Op het terrein van drugsbestrijding hebben deze afspraken onder meer als doel de financiële aspecten van criminaliteit aan te pakken. Toegespitst op de synthetische drugs werd afgesproken dat informatie zal worden uitgewisseld over trends in productie, drugsgebruik en handelsroutes van methamfetamines. Op dit moment zijn zes mensen van de DEA bij de Amerikaanse ambassade werkzaam, te weten een analist, een administratief medewerker en vier liaisons. Bij het verrichten van hun werkzaamheden dienen zij zich te houden aan de verplichtingen en bevoegdheden zoals die zijn vastgelegd in de Regeling buitenlandse verbindingsofficieren (Staatscourant 27 maart 2002, nr. 61/pag. 14). De werkzaamheden zijn vergelijkbaar met die van de Nederlandse KLPD liaisons (operationele samenwerking) in de Verenigde Staten. Justitie en politie zijn een landsaangelegenheid, de Nederlandse Antillen en Aruba voeren voor deze onderwerpen hun eigen beleid. In Curac¸ao zijn op dit moment vier liaisons actief, ondersteund door een administratief medewerker. </antwoord>
      <antwoord nummer="4">Nee, op dit moment liggen er voldoende samenwerkingsafspraken tussen Nederland en de Verenigde Staten. Het implementeren van deze afspraken vraagt thans de aandacht. </antwoord>
      <antwoord nummer="5">In het rechtshulpverkeer tussen Nederland en de Verenigde Staten geldt als uitgangspunt dat beide landen met elkaar op strafrechtelijk gebied samenwerken op basis van vertrouwen in elkaars rechtssysteem, daaronder begrepen eerbiediging van mensenrechten en in het bijzonder het recht op een eerlijk proces («fair trial»). Zoals ik uw Kamer op 23 februari 2004(Kamerstukken II 2003/2004, 23490, 315) berichtte is tot nu toe, ondanks de diverse uitleveringszaken die de afgelopen jaren hebben plaatsgevonden, niet gebleken dat het vertrouwen in het Amerikaanse rechtssysteem niet (meer) op zijn plaats zou zijn en uitlevering om die reden zou moeten worden geweigerd. De tot op heden aangevoerde kritiek op het rechtsstelsel en detentiesysteem van de Verenigde Staten is immers noch voor de beslissende rechters, noch voor mij aanleiding geweest om uitleveringen ontoelaatbaar te verklaren of te verbieden. De vraag of een berechting in de Verenigde Staten in beginsel voldoet aan de eisen die het EVRM stelt aan een eerlijk proces, is in de Nederlandse jurisprudentie bevestigend beantwoord. In het bijzonder met betrekking tot het Amerikaanse plea bargain systeem oordeelde de Hoge Raad op 21 mei 2002 (NJ 2003, 114) alsmede het Haagse Gerechtshof op 5 juni 2003 en 10 juli 2003 dat dit systeem in beginsel geen schending oplevert van de eisen gesteld in de bepalingen van het Europees Verdrag voor de Rechten van de Mens. Met betrekking tot de kritiek in uitleveringszaken op de detentiesituatie in de Verenigde Staten stel ik vast dat ik geen reden heb om aan te nemen dat het Amerikaanse detentiesysteem strijdig is met de bepalingen van het EVRM (zoals is bevestigd door de President van de rechtbank ’s-Gravenhage op 28 december 2001 en het Hof ’s-Gravenhage op 5 juni 2003). Ten slotte maak ik u erop attent dat de Verenigde Staten tot op heden altijd hebben meegewerkt aan de terugkeer naar Nederland van Nederlandse onderdanen die na de uitlevering tot een onvoorwaardelijke vrijheidsstraf zijn veroordeeld en die hun straf in Nederland willen ondergaan. Concluderend deel ik u mee dat, zoals ik ook aangaf in mijn antwoord van 24september 2004op de vragen van het lid De Wit (SP) inzake uitleveringen van Nederland aan de Verenigde Staten (16 augustus 2004, kenmerk 2030419550), mijn standpunt als verwoord in mijn brief van 23 februari 2004aan de Tweede Kamer sedertdien niet is veranderd. </antwoord>
      <antwoord nummer="6">Het kabinet heeft in zijn brief aan de Kamer van 4mei jl. (Kamerstukken II, 17 050, nr. 263) aangegeven groot belang te hechten aan een effectieve witwasbestrijding. Als reactie op de vaststelling in het WODC-onderzoek «Uit onverdachte bron», dat de opsporing van witwassen als zelfstandig delict vaak een lage prioriteit geniet, heeft het kabinet in dezelfde brief een aantal maatregelen ter intensivering van de bestrijding van witwassen aangekondigd. Deze maatregelen bestaan onder meer uit integratie van het Meldpunt ongebruikelijke transacties (MOT) en het Bureau ter politiële ondersteuning van de landelijk officier van justitie inzake de Wet MOT (BLOM), en het opstellen van een OM Aanwijzing witwassen. Voorts is aan de Raad van Hoofdcommissarissen gevraagd te komen met voorstellen ter versterking van de aandacht voor witwasbestrijding binnen de politie-organisatie. Genoemde maatregelen worden op het moment uitgevoerd. </antwoord>
      <antwoord nummer="7">Statistische gegevens zijn beschikbaar over de afgelopen vier jaren. In deze periode van vier jaar is door het Openbaar Ministerie in delicten ter zake van de Opiumwet conservatoir beslag gelegd op geld en goederen ter waarde van ongeveer 27 miljoen euro. De waarde van goederen is alleen meegeteld als deze goederen werkelijk zijn gewaardeerd. Buiten de telling vallen voorts alle bedragen en goederen die in het buitenland in beslag zijn genomen. De informatie hieromtrent is uiteraard wel per zaak bekend, maar kan niet met behulp van de automatische systemen inzichtelijk worden gemaakt. Ten slotte moet worden opgemerkt dat registratie van beslag plaatsvindt per delict(soort). Het is dus mogelijk dat registratie plaatsvindt van beslag ter zake van bijvoorbeeld heling of witwassen, terwijl de bedragen die in beslag zijn genomen wel een relatie met de drugshandel hebben. </antwoord>
      <noten afkomstig="antwoord"/>
   </antwoorden>
</kvr>
