<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers en Reitsma (beiden CDA) aan de minister van Economische Zaken over duurdere auto's door Europese regelgeving. (Ingezonden 4 februari 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11290
</item>
         <item attribuut="Inhoud">Vragen over het bericht in de Volkskrant van 1 februari 2000 over de stijging van autoprijzen in Nederland door het beleid van de Europese Commissie, die de marktverhoudingen doorzichtiger wil maken door de prijsverschillen in de Europese landen terug te brengen.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Motorrijtuigen Prijzen</item>
         <item attribuut="Vindplaats">Kamervragen met antwoord 1999-2000, nr. 915, Tweede Kamer</item>
         <item attribuut="Vraagnr_bij_indiening">2990006390</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">2000-03-15</item>
         <item attribuut="Datum_indiening">2000-02-04</item>
         <item attribuut="Document-id">KVR11290</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1989" allpagenumbers="1989 1990" vetnummer="2990006390" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11290" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="915" onderwerp="" indiendatum="2000-02-4">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Reitsma</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="15 maart 2000), zie ook Aanhangsel Handelingen nr. 783, vergaderjaar 1999–2000">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het dat de autoprijzen in Nederland als gevolg van het beleid van de Europese Commissie binnen afzienbare tijd met 7 tot 10% zullen gaan stijgen? <voetnoot nummer="1"/>
      </vraag>
      <vraag nummer="2">Heeft de Europese Commissie met u overlegd over dit voornemen? Zo ja, welke argumenten zijn daarbij aangevoerd en wat is daarbij uw opstelling geweest? Zo nee, bent u van plan contact op te nemen met de Commissie om opheldering te vragen? </vraag>
      <vraag nummer="3">Acht u het te billijken dat de Nederlandse consument moet opdraaien voor de gevolgen van de wens van de Commissie om de Europese marktverhoudingen doorzichtiger te maken door prijsverschillen in de autokosten tussen de Europese landen terug te brengen, terwijl «de aanschafkosten» van auto’s in Nederland al fors hoger liggen dan in praktisch alle andere Europese landen? </vraag>
      <vraag nummer="4">Deelt u de opvatting dat de verhoging van de consumentenprijs voor auto’s haaks staat op het algemeen aanvaarde streven om niet het bezit van een auto te belasten maar het gebruik ervan? Welk effect zal verhoging van de aanschafprijs hebben op het streven om het gebruik van auto’s bewuster en dus selectiever te laten zijn? </vraag>
      <vraag nummer="5">Is of wordt overwogen om de BPM (belasting op personenauto’s en motorfietsen) voor de Nederlandse consument te verlagen teneinde zo de consumentenprijs op een niveau te brengen vergelijkbaar met andere EU-landen? </vraag>
      <noten afkomstig="vraag">
         <noot nummer="1" datum="2000-02-1" bron="Volkskrant">Volkskrant, 1 februari 2000</noot>
      </noten>
   </vragen>
   <antwoorden aantal="3">
      <antwoord nummer="1 en 2">In het aangehaalde krantenartikel wordt gesteld dat auto’s binnen afzienbare tijd duurder worden als gevolg van beleid van de Europese Unie om de prijsverschillen van auto’s in Europa te verkleinen. Ik ken geen voornemens van de Europese Commissie om de prijzen van automobielen te harmoniseren. Automobielfabrikanten hebben blijkbaar te kennen gegeven dat zij de prijsverschillen van automobielen binnen de Europese Unie gaan verkleinen danwel gelijk gaan trekken, als gevolg van het al langer gevoerde mededingingsbeleid van de Europese Commissie. Een gevolg van het gelijktrekken van de prijzen kan zijn dat de automobielprijzen in Nederland stijgen. </antwoord>
      <antwoord nummer="3 en 4" voetnoot="1">Uit de antwoorden op de vragen 1 en 2 blijkt dat er geen sprake is van (nieuw) beleid van de Europese Commissie om de Europese marktverhoudingen doorzichtiger te maken door de prijsverschillen van automobielen in de lidstaten terug te brengen. Ter toelichting merk ik nog het volgende op. In de lidstaten worden nu bij aankoop van nieuwe auto’s verschillende belastingen van uiteenlopende hoogten geheven over de nettoprijs (prijs exclusiefbelasting) van auto’s. Automobielfabrikanten voeren een gedifferentieerd prijsbeleid: daar waar de consument veel belasting moet betalen, wordt een lagere nettoprijs berekend. Hierdoor zijn de brutoprijzen (de prijzen inclusief belasting) van dezelfde automodellen in de verschillende lidstaten voor consumenten ongeveer even hoog. Consumenten kunnen van de verschillende nettoprijzen en belastingen profiteren door een auto te kopen in een land waar de nettoprijs van de beoogde auto relatief lager is. Bij aankoop wordt namelijk slechts de relatief lage belasting van het eigen land geheven, zodat consumenten goedkoper uit zijn dan wanneer zij hetzelfde type auto in hun eigen land zouden hebben gekocht. Dit verschijnsel bestaat al langer. Automobielfabrikanten hebben door middel van niet toegestane mededingingsbeperkende afspraken getracht de markt tegen parallelimport af te schermen. De Europese Commissie treedt streng tegen dergelijke mededingingsafspraken op. Zo kreeg het Volkswagen-Audi concern een boete van de Europese Commissie, omdat het Italiaanse dealers verbood auto’s aan buitenlanders te verkopen. <voetnoot nummer="1"/>De automobielfabrikanten zouden volgens het aangehaalde artikel de nettoprijzen van hun auto’s in de lidstaten in evenwicht brengen. Het gevolg van het gelijktrekken van de nettoprijzen is, dat de verschillen in brutoprijzen groter worden. Indien de nettoprijzen niet naar een lager, maar naar een hoger niveau gelijk worden getrokken, zou dit concreet in Nederland kunnen leiden tot prijsstijgingen voor de consument. Ik merk op dat automobielfabrikanten vrij zijn hun prijzen te bepalen, uiteraard binnen de grenzen van het mededingingsrecht. </antwoord>
      <antwoord nummer="5">Nee, een verlaging van de BPM (Belasting op Personenauto’s en Motorfietsen) wordt nu niet overwogen. </antwoord>
      <noten afkomstig="antwoord">
         <noot nummer="1">98/273/EG: Beschikking van de Commissie van 28 januari 1998 inzake een procedure o.g.v. art. 85 van het EG-verdrag. Publicatieblad nr L 124 van 25/04/1998, p. 0060–0108</noot>
      </noten>
   </antwoorden>
</kvr>
