<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over verzorgingshuizen. (Ingezonden 26 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7861
</item>
         <item attribuut="Inhoud">Vragen naar aanleiding van een bericht in NRC van 19 augustus 1998 over de constatering van de Inspectie voor de Gezondheidszorg, dat er in toenemende mate sprake is van gevaar voor de veiligheid van bewoners van verzorgingstehuizen door grotere zorgbehoefte en een tekort aan doorstromingsmogelijkheden.</item>
         <item attribuut="Rubriek">Welzijn (Ouderen)</item>
         <item attribuut="Trefwoorden">Verzorgingshuizen</item>
         <item attribuut="Vindplaats">Kamervragen met antwoord 1998-1999, nr. 55, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-09-24</item>
         <item attribuut="Datum_indiening">1998-08-26</item>
         <item attribuut="Document-id">KVR7861</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="111" allpagenumbers="111 112" vetnummer="2979815690" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7861" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="55" onderwerp="" indiendatum="1998-08-26">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-09-24">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Wilt u, als reactie op de constatering van de Inspectie voor de Gezondheidszorg dat in toenemende mate sprake is van gevaar voor de veiligheid van bewoners van verzorgingshuizen vanwege grotere zorgbehoefte en tekort aan doorstroommogelijkheden, de BOPZ aanpassen? 1, 2 . Zo ja, wanneer kan de Kamer hiervoor een wetsvoorstel verwachten? </vraag>
      <vraag nummer="2">Deelt u de mening dat het aanpakken van de achterliggende oorzaken van het door de inspectie gesignaleerde probleem de hoogste prioriteit heeft? </vraag>
      <vraag nummer="3">Is de constatering van de inspectie juist dat het gevaar voor de veiligheid van de bewoners samenhangt met de verhoging van de zorgzwaarte vanwege groeiende wachtlijsten en de meer uitgebreide zorg die de bewoners nodig hebben? </vraag>
      <vraag nummer="4">Op welke termijn verwacht u een oplossing voor de wachtlijsten van verpleeg- en verzorgingshuizen nu het kabinet meer geld beschikbaar stelt voor de ouderenzorg? </vraag>
      <vraag nummer="5">Ondersteunt u de visie van de Woonzorgfederatie die stelt dat zij ouderen liever niet doorstuurt naar een verpleeghuis, omdat zij het op prijs stellen zo lang mogelijk in een verzorgingshuis te blijven en dat hier extra geld voor nodig is? </vraag>
      <vraag nummer="6">Bent u van mening dat er voldoende (geschoold) personeel in verzorgingshuizen is, in relatie met de toename van de zorgzwaarte nu en in de toekomst? </vraag>
      <vraag nummer="7">Is er een risico dat gebrek aan (deskundig) personeel en hoge werkdruk een rol spelen bij het nemen van vrijheidsbeperkende maatregelen? </vraag>
      <vraag nummer="8">Bent u van mening dat legitimatie van vrijheidsbeperkende maatregelen alleen aan de orde kan zijn als daar voldoende geld en goed opgeleid personeel tegenover staan zodat niet uit personeelsgebrek of ondeskundigheid te makkelijk naar vrijheidsbeperkende maatregelen wordt gegrepen? </vraag>
      <noten afkomstig="vraag">
         <noot nummer="1" datum="1998-08-19" bron="NRC">NRC, 19 augustus 1998</noot>
         <noot nummer="2">Inspectie voor de Gezondheidszorg, jaarrapportage 1997</noot>
      </noten>
   </vragen>
   <antwoorden aantal="6">
      <antwoord nummer="1">Eén van de beleidsvoornemens uit het kabinetsstandpunt op de evaluatie van de wet Bopz betreft het voornemen om bepaalde (delen van) verzorgingshuizen aan te merken als een zorginstelling, die gericht is op behandeling, verpleging en verblijf van personen die gestoord zijn in hun geestvermogens (artikel 1, eerste lid onder h van de wet Bopz). Al eerder is besloten dat verpleegunits in verzorgingshuizen op grond van de wet Bopz aangemerkt kunnen worden. Voorzover elders in verzorgingshuizen ouderen worden verpleegd en verzorgd met een zelfde psychogeriatrische problematiek als die van ouderen in verpleeghuizen, kunnen in het vervolg ook die (delen van) verzorgingshuizen worden aangemerkt als Bopz-instelling. Daartoe is wel vereist dat die verzorgingshuizen voldoen of gaan voldoen aan de eisen die de wet Bopz aan instellingen voor gedwongen opnames stelt, zoals de aanwezigheid van voldoende en gekwalificeerd personeel, het hebben van een zorgplan en een medisch eindverantwoordelijke voor de wet Bopz. </antwoord>
      <antwoord nummer="2">Ja. </antwoord>
      <antwoord nummer="3, 7 en 8">Ik constateer inderdaad een toename van zorgzwaarte in de verzorgingshuizen. In een aantal verzorgingshuizen is de psycho-geriatrische problematiek van de ouderen dusdanig, dat wil men nog verantwoorde zorg kunnen leveren, vrijheidsbeperkende maatregelen, zoals bedoeld in de Wet Bopz, noodzakelijk zijn. Als vanuit overwegingen van zorgplicht vrijheidsbeperkende maatregelen noodzakelijk zijn, worden deze in het algemeen door verzorgingshuizen zorgvuldig toegepast. Het risico dat louter door gebrek aan (deskundig) personeel en hoge werkdruk ook vrijheidsbeperkende maatregelen worden genomen, hetgeen uiteraard geen factoren mogen zijn in de toepassing van die maatregelen, is mogelijk aanwezig. Met u ben ik van oordeel dat voldoende geld en goed gekwalificeerd personeel beschikbaar moeten zijn. Daarvoor is in het JOZ 1998 en in het regeerakkoord extra geld beschikbaar gesteld. </antwoord>
      <antwoord nummer="4">Inderdaad is er meer geld uitgetrokken voor de ouderenzorg. Aangezien bekorting van de wachtlijsten hoge prioriteit heeft in het nieuwe beleid, zal een deel van het geld besteed worden aan het terugbrengen van wachtlijsten tot een aanvaardbare lengte. Voor de verpleeg- en verzorgingshuizen zal hiervoor in het kader van de meerjarenafspraken met het veld een plan van aanpak worden ontwikkeld. In dat plan zal ook een tijdsplanning worden aangegeven. </antwoord>
      <antwoord nummer="5">Gedeeld wordt de visie dat ouderen zo min mogelijk moeten verhuizen en dat we hen dus zo lang mogelijk in een verzorgingshuis moeten proberen te houden. In het verleden is daarvoor ook geld ter beschikking gesteld. Ik wijs op de 65 miljoen gulden extra voor «meer handen aan het bed», de realisatie van verpleegunits en de gelden die ter beschikking worden gesteld in het kader van de ZFR-subsidieregeling Verpleging en Verzorging. Het spreekt voor zich dat ouderen, die geïndiceerd zijn voor verpleeghuiszorg, die zorg ook ontvangen. In sommige situaties zal desondanks, vanuit zorginhoudelijke- en kwaliteitsoverwegingen, overplaatsing noodzakelijk zijn. </antwoord>
      <antwoord nummer="6">Gezondheidszorg is mensenwerk: de kwaliteit van zorg wordt mede bepaald door de kwaliteit van hulpverleners. Hierbij is het van groot belang dat er voldoende gemotiveerde mensen worden aangetrokken. Aan het verbeteren van het imago van de sector gezondheidszorg zal dan ook de nodige aandacht gegeven moeten worden. Een dergelijke imagoverbetering kan alleen worden bereikt door in goed samenspel van alle betrokkenen. Aandacht zal met name door de sociale partners ook worden besteed aan de verbetering van de arbeidsmarktpositie van de zorgsector. Middels fiscale maatregelen zal er meer ruimte worden geschapen voor kinderopvang, scholing en verbetering van het leerlingwezen. Ook het verminderen van de werkdruk is een zeer belangrijk aandachtspunt, waarbij tevens aandacht besteed zal worden aan arbeidsvoorzieningen die het werk lichter maken en aan beleid gericht op preventie van ziekteverzuim. Verder zullen werkgevers meer aandacht moeten besteden aan loopbaanbegeleiding en flexibilisering van werktijden. </antwoord>
      <noten afkomstig="antwoord"/>
   </antwoorden>
</kvr>
