<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Sociale Zaken en Werkgelegenheid over de kinderopvang. (Ingezonden 25 januari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22193
</item>
         <item attribuut="Inhoud">Vragen over de scherpe daling in de vraag naar officiële kinderopvang, het niet verlengen van de contracten van leidsters en over de problemen die ouders ondervinden bij de financiering van kinderopvang.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2004-2005, nr. 895, Tweede Kamer</item>
         <item attribuut="Vraagnr_bij_indiening">2040506870</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-02-08</item>
         <item attribuut="Datum_indiening">2005-01-25</item>
         <item attribuut="Document-id">KVR22193</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1897" allpagenumbers="1897 1898" vetnummer="2040506870" code="0405tkkvr895" lopendefooter="Tweede Kamer, vergaderjaar 2004–2005, Aanhangsel" filenaam="KVR22193" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="895" onderwerp="" indiendatum="2005-01-25">
         <vrager partij="SP" oorsprong="parlement">Gerkens</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-02-8">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het artikel «Kinderopvang nieuwe stijl»? <voetnoot nummer="1"/>
      </vraag>
      <vraag nummer="2">Wat vindt u van de berichten dat de vraag naar officiële kinderopvang afneemt met soms wel twintig procent? </vraag>
      <vraag nummer="3">Gelden deze percentages volgens uw informatie ook landelijk? Zo neen, waarom niet? Zo ja, heeft u informatie over waar en hoe deze ouders nu hun kinderen onderbrengen? </vraag>
      <vraag nummer="4">Wat vindt u van het feit dat contracten van leidsters steeds vaker niet meer verlengd worden? Komt dit volgens u doordat de groepen steeds groter worden? Zo neen, waarom worden dan de contracten van leidsters niet meer verlengd? Zo ja, vindt u dit met het oog op de veiligheid en werkdruk wenselijk? </vraag>
      <vraag nummer="5">Vindt u het niet meer verlengen van de contracten van leidsters in het licht van het behoud van werkgelegenheid een wenselijke ontwikkeling? Zo ja, waarom? Zo neen, wat gaat u doen om deze werkgelegenheid te bevorderen? </vraag>
      <vraag nummer="6" voetnoot="2">Deelt u de mening dat de afname van de vraag naar kinderopvang bevorderlijk is voor de uitbreiding van het aantal crèches? Zo ja, waarom? Zo neen, hoe beoordeelt u in dit licht bezien uw voorgestane beleid in het tegengaan van de vergrijzing? <voetnoot nummer="2"/>
      </vraag>
      <vraag nummer="7" voetnoot="3">Deelt u de mening dat het wenselijk is dat ouders geld lenen voor de opvang van hun kinderen? Zo ja, waarom? Zo neen, wat gaat u hiertegen doen? <voetnoot nummer="3"/>
      </vraag>
      <vraag nummer="8">Vindt u het wenselijk dat bemiddelingsbureau’s ouders een lening offreren om de kinderopvang te betalen? Zo ja, waarom? Zo neen, wat gaat u hieraan doen? </vraag>
      <vraag nummer="9">Deelt u de mening dat betere informatievoorziening richting ouders noodzakelijk en gewenst is om hen te waarschuwen tegen de nadelen van dergelijke financiële producten? Zo neen, waarom niet? Zo ja, hoe gaat u dit doen? </vraag>
      <vraag nummer="10">Sluit u uit dat mensen door de voorfinanciering in problemen komen en daardoor sneller geneigd zijn een dergelijke lening aan te gaan? Zo ja, waarom? Zo neen, wat gaat u hieraan doen? </vraag>
      <noten afkomstig="vraag">
         <noot nummer="1" datum="2005-01-15" bron="Het Parool">Het Parool, 15 januari 2005</noot>
         <noot nummer="2" datum="2004-01-13" bron="Gedoeld wordt op de uitspraken over kinderen en crèches tijdens de conferentie in Haarlem">Gedoeld wordt op de uitspraken over kinderen en crèches tijdens de conferentie in Haarlem, 13 januari 2004</noot>
         <noot nummer="3" datum="2005-01-15" bron="Elsevier" titel="Lenen voor de crèche">Elsevier, 15 januari 2005: «Lenen voor de crèche»</noot>
      </noten>
   </vragen>
   <antwoorden aantal="10">
      <antwoord nummer="1">Het artikel geeft, naar mijn mening, een vertekend beeld. Ik wil dit illustreren aan de hand van het volgende citaat: «De overheid heeft ouders slecht voorgelicht». De voorlichting aan ouders over de Wet kinderopvang is in nauw overleg met de kinderopvangsector vormgegeven. Daarbij is een centrale rol toegekend aan kinderopvanginstellingen. Veel energie is gestoken in de voorlichting aan de instellingen, zodat zij op hun beurt hun klanten, de ouders, goed zouden kunnen voorlichten. Het voorlichtingsmateriaal voor de ouders is via de instellingen verspreid samen met het aanvraagformulier voor een tegemoetkoming bij de Belastingdienst. Dit heeft grote voordelen gehad. Kinderopvanginstellingen hebben er zelf alle belang bij om hun klanten goed in te lichten over de nieuwe wet. Zij hebben dat ook op grote schaal gedaan. Met mailings, voorlichtingsavonden en informatiepakketten, waarvoor de overheid het basismateriaal heeft aangereikt. Ouders die op die manier niet werden bereikt, zijn vervolgens vaak individueel door de instellingen benaderd. Met deze één-op-één benadering is voorlichting gegeven op een manier die geen enkele algemene voorlichtingscampagne vanuit mijn ministerie ooit zou kunnen benaderen. Het feit dat tijdig ca. 180.000 aanvragen voor een tegemoetkoming bij de Belastingdienst zijn binnengekomen duidt erop dat deze voorlichtingsstrategie heeft gewerkt. </antwoord>
      <antwoord nummer="2">Ik ben op de hoogte van deze berichten. In het door u aangehaalde artikel «Kinderopvang nieuwe stijl» wordt daarvan ook weer melding van gemaakt. Zoals ik al eerder heb geantwoord op vragen van de leden Stuurman en Hamer (beide PvdA) over problemen rondom de vergoeding van kinderopvang voor doelgroepen (Kamervragen met antwoord 2004/05, nr. 739, Tweede Kamer) is mij uit contacten met een aantal kinderopvangondernemers gebleken dat een aantal van hen te maken heeft met (partiële) vraaguitval van ca. 5 à 10 %. Dan gaat het bijvoorbeeld om kinderen die binnenkort 4 jaar worden en waarvoor ouders dan voor die paar weken die ze nog te overbruggen hebben iets anders regelen. Mijn indruk is dat de meeste ondernemers, waarmee contact is geweest, verwachten deze uitval in de eerste helft van 2005 weer in te lopen. </antwoord>
      <antwoord nummer="3">De door mij in het antwoord op vraag 2 aangegeven percentages gelden niet landelijk. Het gebruik van kinderopvang is, zoals bekend, afhankelijk van verschillende factoren (zoals prijs, het inkomen van het huishouden, de aanwezigheid, de bereikbaarheid en toegankelijkheid van opvangvoorzieningen, etc.) die landelijk gezien niet overal hetzelfde zijn. </antwoord>
      <antwoord nummer="4">Of contracten wel of niet worden verlengd, speelt zich af in de verhouding tussen werkgevers en werknemers. Hetzelfde geldt voor het beheersen en reguleren van de werkdruk. Beide onderwerpen zijn een onderdeel van de arbeidsvoorwaarden. Daarin wil ik niet treden. Wat betreft de groepsgrootte en het aantal kinderen per leidster wil ik erop wijzen dat aanbieders en afnemers van kinderopvang samen kwaliteitseisen hebben opgesteld voor de kinderopvang in Nederland. De MOgroep (Maatschappelijk Ondernemers Groep), de Branchevereniging Ondernemers in de kinderopvang en BOinK (Belangenvereniging van Ouders in de Kinderopvang) hebben die afspraken vastgelegd in het op 13 oktober 2004 ondertekend convenant «Verantwoorde kinderopvang: verdere stappen naar de toekomst». De daarin vastgelegde afspraken zijn basiseisen voor kwaliteit. In het convenant zijn alle relevante kwaliteitsaspecten nader uitgewerkt, waaronder de groepsgrootte en het aantal kinderen per leidster. Ik heb de normen uit het convenant uitgewerkt in de Beleidsregels kwaliteit kinderopvang. Wat betreft de groepsgrootte en het aantal kinderen per leidster zijn de afspraken uit het convenant minimumnormen, waarvan de ondernemer altijd in positieve zin kan afwijken. Ik heb er vertrouwen in dat daarmee een solide basis is gelegd voor kwaliteit (waaronder veiligheid) binnen de kinderopvangsector. </antwoord>
      <antwoord nummer="5">Zie antwoord op vraag 4. Bovendien is de verwachting dat de geconstateerde (partiële) vraaguitval tijdelijk van aard zal zijn (zie antwoord op vraag 2). </antwoord>
      <antwoord nummer="6">Zoals reeds in antwoord op vraag 2 is aangegeven, verwacht ik niet dat de afname van de vraag structureel is. Doel van mijn voorgestane beleid is om arbeidsparticipatie belemmerende factoren weg te nemen. Daarom is de Wet kinderopvang gekomen. Daarom ook wordt er hard gewerkt aan een levensloopregeling die ruimte biedt om arbeid en zorg, studie, rust en bezinning beter te spreiden gedurende het hele leven. Het levert meer keuzemogelijkheden op. Meer keuzemogelijkheden voor mannen en vrouwen hun talenten te ontplooien, te werken, deel te nemen aan de samenleving. </antwoord>
      <antwoord nummer="7">Het is de eigen verantwoordelijkheid van consumenten om al of niet geld te lenen voor de opvang van hun kinderen. Consumenten die op deze wijze gebruik (willen) maken van bemiddelingsbureau’s doen er goed aan zich een oordeel te vormen van de (financiële) risico’s die zij lopen, wanneer zij een dergelijke stap overwegen. Anderzijds mag van financiële dienstverleners worden verwacht dat zij adequate informatie verschaffen over de door hen aangeboden producten en diensten, opdat consumenten de gelegenheid krijgen om zich een volledig beeld te vormen. Deze vorm van financiële dienstverlening valt onder de reikwijdte van de Wet op het consumentenkrediet (Wck). Het toezicht op deze instellingen wordt uitgeoefend door de Autoriteit Financiële markten. De Wck wordt naar verwachting binnenkort vervangen door de Wet financiële dienstverlening (Wfd). De Wfd is op 5 oktober 2004 door de Tweede Kamer aanvaard. Het doel van de Wfd is kort gezegd een betere bescherming van de consument van financiële producten. </antwoord>
      <antwoord nummer="8">Zie antwoord op vraag 7. </antwoord>
      <antwoord nummer="9">Zie antwoord op vraag 7. </antwoord>
      <antwoord nummer="10">Uitsluiten is niet mogelijk, aangezien mensen veelal vanwege uiteenlopende redenen in de financiële problemen komen. Wel is het zo dat de mogelijkheid voor ouders om van de overheid een voorschot op de tegemoetkoming in de kosten van kinderopvang te verkrijgen voorafgaand aan, of in de loop van een kalenderjaar ouders kan helpen in hun betalingsgedrag. Bevoorschotting is bedoeld om te voorkomen dat ouders in de financiële problemen komen. </antwoord>
      <noten afkomstig="antwoord"/>
   </antwoorden>
</kvr>
