<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van As (LPF) aan de minister van Justitie en de staatssecretaris van Financiën over sms-loterij Sevens. (Ingezonden 21 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18539
</item>
         <item attribuut="Inhoud">Vragen over het stopzetten van de sms-loterij Sevens van de Staatsloterij.</item>
         <item attribuut="Rubriek">Overheidsfinanciën (Kansspelen)</item>
         <item attribuut="Trefwoorden">Kansspelen</item>
         <item attribuut="Vindplaats">Kamervragen met antwoord 2003-2004, nr. 17, Tweede Kamer</item>
         <item attribuut="Vraagnr_bij_indiening">2020316080</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="LPF">Van As</persoon>
         </item>
         <item attribuut="Datum_reaktie">2003-09-18</item>
         <item attribuut="Datum_indiening">2003-08-21</item>
         <item attribuut="Document-id">KVR18539</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="37" allpagenumbers="37 38" vetnummer="2020316080" code="0304tkkvr17" lopendefooter="Tweede Kamer, vergaderjaar 2003–2004, Aanhangsel" filenaam="KVR18539" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="17" onderwerp="" indiendatum="2003-08-21">
         <vrager partij="LPF" oorsprong="parlement">Van As</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2003-09-18">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de berichtgeving van het ANP <voetnoot nummer="1"/>waar, dat de staatssecretaris van Financiën een streep heeft gezet door de voortgang van de sms-loterij Sevens van de Staatsloterij? </vraag>
      <vraag nummer="2">Waarom en op welke gronden is besloten deze loterij stop te zetten, terwijl hiervoor jarenlange voorbereidingen zijn getroffen? </vraag>
      <vraag nummer="3">Welk bedrag is reeds geïnvesteerd in deze vergevorderde voorbereidingen door de Staatsloterij en hoeveel door het departement? </vraag>
      <vraag nummer="4">Acht u het uit oogpunt van rechtsongelijkheid juist om deze om deze nieuwe loterijvorm voor de Staatsloterij te verbieden, terwijl de Lotto dit wel mag doen? </vraag>
      <vraag nummer="5">Vindt u dit geen betutteling en wordt hiermee de schatkist niet te kort gedaan, omdat deze loterijvorm zich dan direct zal verplaatsen naar andere EU-landen? </vraag>
      <vraag nummer="6">Aan welke inkomstenderving moeten wij hierbij denken? </vraag>
      <vraag nummer="7">Indien deze loterijvorm geen doorgang zal vinden, kunt u dan garanderen dat de staat geen schadeclaims staan te wachten? Zo neen, welke schadeclaims staan ons dan in het ergste geval te wachten? </vraag>
      <noten afkomstig="vraag">
         <noot nummer="1">16 augustus 2003</noot>
      </noten>
   </vragen>
   <antwoorden aantal="7">
      <antwoord nummer="1">In overeenstemming met de minister van Justitie heb ik besloten geen toestemming te verlenen voor wijziging van de Beschikking en het deelnemersreglement van de Staatsloterij zoals verzocht door de Stichting Exploitatie Nederlandse Staatsloterij (SENS), welke de sms-loterij Sevens mogelijk zou maken. </antwoord>
      <antwoord nummer="2">Er is geen sprake van het «stopzetten» van de loterij, aangezien deze nooit van start is gegaan. Het spel Sevens past niet in de Beschikking Staatsloterij. De minister van Justitie en ik zien geen reden de beschikking aan te passen. Hiervoor gelden onder meer de volgende overwegingen: • Het hoofddoel van het kansspelbeleid zoals dat in de brief van het kabinet van 31 maart 2003 (Kamerstuk, 24 036, nr. 280) aan de Tweede Kamer is geformuleerd is het reguleren en beheersen van kansspelen, met bijzondere aandacht voor het tegengaan van kansspelverslaving, het beschermen van de consument en het tegengaan van illegaliteit en criminaliteit. Eén van de uitgangspunten daarbij is, dat de vraag naar kansspelen niet verder wordt gestimuleerd. Toestemming geven voor Sevens past niet in dit beleid. • Het uitgangspunt is altijd geweest, dat de Staatsloterij een gematigd karakter zou hebben. De Staatsloterij is in de Wet SENS gepositioneerd als een niet-risicovol kansspel. Het imago van de Staatsloterij noopt tot behoedzaamheid. Risicovolle spellen passen daar niet in. De minister van Justitie en ik zijn van mening, dat Sevens een risicovoller spel is dan de Staatsloterij en Dayzers. Er kan immers zonder veel beperkingen dagelijks aan worden deelgenomen, er is snel resultaat en er kan snel opnieuw worden ingezet (tot een half uur voor de trekking). Bovendien richt Sevens zich met SMS als communicatiemiddel vooral op een jeugdig publiek, dat extra kwetsbaar is voor kansspelverslaving. Toestemming geven voor Sevens past daarom niet binnen het doel en de strekking van de wet. </antwoord>
      <antwoord nummer="3">Volgens opgave van de Staatsloterij is circa 15 miljoen euro geïnvesteerd in de voorbereidingen van Sevens. Dit bedrag staat los van de kosten die gemoeid zouden kunnen zijn met de afwikkeling van het project Sevens. De omvang van deze kosten is nog uitermate onzeker. Het ministerie van Financiën heeft geen bedragen geïnvesteerd in de voorbereidingen van Sevens. </antwoord>
      <antwoord nummer="4">Er is in dit geval geen sprake van rechtsongelijkheid, omdat het bewuste sms-spel bij de Staatsloterij niet onder de vergunning valt en het sms-aanbod van De Lotto wel onder haar vergunning valt. Het huidige kabinetsbeleid ten aanzien van kansspelen, zoals bij vraag 2 uiteengezet, laat in het verleden toegestaan aanbod ongemoeid. De Lotto heeft reeds in 1999 toestemming gekregen om de bestaande spellen mede via direct elektronische weg aan te bieden. Er is geen rechtsverplichting om wat aan een organisatie is vergund ook aan alle andere te vergunnen. Voorts zijn er verschillen tussen Sevens en de spellen van De Lotto. Zo wordt bij de spellen van De Lotto de gsm gebruikt om deel te kunnen nemen aan een bestaand spel van De Lotto (e-commerce), terwijl bij Sevens sprake zou zijn van een nieuw spel, dat louter via de gsm kan worden gespeeld (e-gaming). </antwoord>
      <antwoord nummer="5">Het is de taak van de overheid om het beschermen van de consument, het tegengaan van kansspelverslaving en het tegengaan van illegaliteit en criminaliteit af te wegen tegen individuele keuzevrijheden van burgers. Niet de belangen van de schatkist, maar de uitgangspunten van het kansspelbeleid zoals deze zijn neergelegd in de Tweede voortgangsrapportage kansspelen zijn daarbij leidend. </antwoord>
      <antwoord nummer="6">De inkomstenderving voor de Staat valt uiteen in twee delen: enerzijds in een lagere afdracht en anderzijds in een gemiste meeropbrengst. Voor de lagere afdracht van de Staatsloterij als gevolg van de kosten welke zijn gemaakt ten behoeve van Sevens wordt verwezen naar het antwoord op vraag 3. Ten aanzien van de gemiste meeropbrengst is geen betrouwbare schatting te geven, aangezien voor een dergelijk sms-spel geen vergelijkingsmateriaal bestaat. </antwoord>
      <antwoord nummer="7">Het is onmogelijk garanties af te geven ten aanzien van eventuele schadeclaims tegen de Staat. Overigens heeft de voorzitter van de Raad van Commissarissen van de Staatsloterij mij gemeld, dat de Staatsloterij zelf mogelijk kan worden geconfronteerd met een schadeclaim. </antwoord>
      <noten afkomstig="antwoord"/>
   </antwoorden>
</kvr>
