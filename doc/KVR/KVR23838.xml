<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Binnenlandse Zaken en Koninkrijksrelaties en van Verkeer en Waterstaat over de gevolgen van een richtlijn voor de politie. (Ingezonden 5 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23838
</item>
         <item attribuut="Inhoud">Vragen naar aanleiding van artikel in Algemeen Politieblad over de gevolgen van de Brancherichtlijn optische en andere geluidssignalen politie van de Raad van Hoofdcommissarissen, die de politie ook bij een melding met prioriteit beperkt bij onder meer overschrijding van de ter plaatse toegestane maximumsnelheid.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2004-2005, nr. 2384, Tweede Kamer</item>
         <item attribuut="Vraagnr_bij_indiening">2040517620</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2005-09-13</item>
         <item attribuut="Datum_indiening">2005-07-05</item>
         <item attribuut="Document-id">KVR23838</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4795" allpagenumbers="4795 4796" vetnummer="2040517620" code="0405tkkvr2384" lopendefooter="Tweede Kamer, vergaderjaar 2004–2005, Aanhangsel" filenaam="KVR23838" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2384" onderwerp="" indiendatum="2005-07-5">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-09-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van het artikel: «Richtlijn toeters en bellen» <voetnoot nummer="1"/>over de gevolgen van de «Brancherichtlijn optische en andere geluidssignalen politie» van de Raad van de Hoofdcommissarissen? </vraag>
      <vraag nummer="2">Is het waar dat vanaf 1 juli 2005 de politie bij een melding met prioriteit 1 niet harder mag rijden dan ten hoogste 20 kilometer per uur boven de ter plaatste toegestane maximumsnelheid op lokale en provinciale wegen en 40 kilometer per uur op auto(snel)wegen? Is het ook waar dat de politie slechts stapvoets een rood verkeerslicht mag negeren bij melding met prioriteit 1? Is het waar dat de maximumsnelheid bij melding met prioriteit 1, 50 kilometer per uur op de vluchtstrook of 20 kilometer per uur boven de snelheid van het overige verkeer bedraagt? Vindt u deze maatregelen niet buitensporig? </vraag>
      <vraag nummer="3">Is het waar dat, in tegenstelling tot observatieteams, arrestatieteams en Video Registratie Onopvallende Surveillanceteams, de uniformdienst (die tenslotte het meeste wordt ingeschakeld bij een vermoedelijk misdrijf) een ontheffing moet vragen aan de meldkamer om naast de algemene ontheffing van de bepalingen van het RVV90 en de nieuwe brancherichtlijnen de maximumsnelheid te overschrijden zoals vermeld in vraag 2? Zo ja, wat is hiervoor de procedure? Deelt u de mening dat de bestuurder van de politieauto het beste zelf kan bepalen of de maximumsnelheid overschreden kan worden aangezien deze politieambtenaar ter plekke is in tegenstelling tot de meldkamer? </vraag>
      <vraag nummer="4">Betekent de nieuwe richtlijn dat een verdachte aan de politie kan ontkomen als hij met een snelheid van 161 kilometer per uur over de snelweg rijdt, aangezien de politie bij het achtervolgen van deze verdachte niet harder dan 160 kilometer per uur mag rijden? </vraag>
      <vraag nummer="5">Hoe ver staat de Raad van Hoofdcommissarissen van de praktijk van de politieman die het feitelijke werk doet, getuige deze door de Raad afgekondigde richtlijn? </vraag>
      <vraag nummer="6">Deelt u de mening dat door de nieuwe richtlijn de uniformdienst haar slagvaardigheid bij de uitvoering van haar taken, zoals het achtervolgen van criminelen of het op tijd arriveren op de plek van het misdrijf, verliest? Zo neen, waarom niet? </vraag>
      <vraag nummer="7">Is het waar dat een politieambtenaar die met prioriteit 1 en harder rijdt dan 40 kilometer per uur op de snelweg en een verdachte achtervolgt, persoonlijk aansprakelijk gesteld kan worden indien er een ongeluk plaatsvindt? Is het waar dat het inbouwen van een UDS-apparaat in politiedienstauto’s en het invoeren van de nieuwe brancherichtlijn niet alleen bedoeld is om bij te dragen aan de veiligheid in het verkeer maar ook om de desbetreffende bestuurder van de dienstauto aansprakelijk te kunnen stellen als er een ongeluk plaatsvindt en om op deze manier deze agent dus zo snel mogelijk tot in een verdachte? Betekent dit in feite dat de minister van Binnenlandse Zaken en Koninkrijksrelaties geen verantwoordelijkheid wil dragen voor de gevolgen van de uitoefening van werkzaamheden door politieagenten? </vraag>
      <vraag nummer="8">Denkt u dat met de nieuwe brancherichtlijn de bestrijding van criminaliteit slagvaardiger wordt indien politieambtenaren persoonlijk aansprakelijk gesteld kunnen worden voor ongelukken als zij de brancherichtlijn negeren? </vraag>
      <vraag nummer="9">Zou het niet beter zijn om de veiligheid van bestuurders van politieauto’s door middel van rijopleidingen te verbeteren in plaats van nog meer regels op te stellen en hiermee de bewegingsvrijheid van de politie te beperken, de verantwoordelijkheid op individuele politieambtenaren af te schuiven bij ongelukken en verdachten te laten ontkomen? </vraag>
      <vraag nummer="10">Bent u bereid ervoor zorg te dragen dat deze richtlijn wordt aangepast en niet zal ingaan op 1 juli aanstaande? Kunt u deze vragen op zeer korte termijn beantwoorden en de inwerkingtreding van de richtlijn in ieder geval opschorten totdat deze schriftelijke vragen zijn beantwoord? </vraag>
      <noten afkomstig="vraag">
         <noot nummer="1" datum="2005-06-25" bron="Algemeen Politieblad">Algemeen Politieblad, 25 juni 2005</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De brancherichtlijn optische en geluidssignalen is onderdeel van het preventieplan verkeer van de Raad van Hoofdcommissarissen (hierna: RHC). Het preventieplan verkeer bestaat naast de brancherichtlijn optische en geluidssignalen uit het verbeteren van rijopleidingen van politieambtenaren, het verbeteren van de inrichting van dienstvoertuigen en het gebruik van ongevallenregistratieapparatuur (zogeheten «UDS», zie ook vraag 7). Met het preventieplan verkeer beoogt de RHC de verkeersveiligheid voor zowel politie-ambtenaren als andere weggebruikers te vergroten en (de zorg voor werknemers en) «goed werkgeverschap» in te kleden. De brancherichtlijn optische en geluidssignalen biedt bijvoorbeeld een handreiking bij het op verantwoorde wijze toepassen van de regelgeving bij het gebruik van optische en geluidssignalen – de Wegenverkeerswet 1994 (WVW) en het Reglement Verkeersregels en verkeerstekens 1990 (RVV) – door (snelheids)grenzen aan te geven die in het algemeen als redelijk kunnen worden beschouwd. Dat zijn onder andere de door u aangehaalde snelheden. Gelet op het grote aantal verkeersongevallen met dienstvoertuigen en het feit dat korpsbeheerders (daarvoor) als werkgever steeds vaker aansprakelijk worden gesteld, heb ik op zich begrip voor de voorgestelde preventieve maatregelen. De slagvaardigheid van de politie bij het bestrijden van criminaliteit mag echter niet lijden onder de voorgestelde preventieve maatregelen. Dat geldt voor mij als harde voorwaarde. Ik heb de RHC dan ook verzocht om een (nadere) onderbouwing van de mogelijke effecten van de brancherichtlijn optische en geluidssignalen op de slagvaardigheid van de politie bij het bestrijden van criminaliteit. Als deze effecten negatief zijn, zal dit naar mijn oordeel tot aanpassing van de richtlijn moeten leiden. </antwoord>
      <antwoord nummer="3">Artikel 5 van de brancherichtlijn van de Raad van Hoofdcommissarissen stelt dat «het gebruik van de [optische en geluids]signalen uitsluitend [is] toegestaan na toestemming van de centralist van de meldkamer. Deze verleent slechts toestemming indien sprake is van «een dringende taak» en voorts dat «zeer bijzondere (en met name operationele) omstandigheden er ook toe kunnen leiden dat besloten moeten worden om de grenzen van de brancherichtlijn te overschrijden [...] Hiertoe kunnen operationele commandanten (al dan niet via de meldkamer) opdracht geven». In de door mij verzochte nadere onderbouwing van de effecten van de brancherichtlijn optische en geluidssignalen op de slagvaardigheid van de politie bij het bestrijden van de criminaliteit wordt bovenstaande procedure betrokken. Daarbij wordt bezien of het wenselijk is afwegingsruimte in de richtlijn in te bouwen voor de operationeel uitvoerenden van politietaken. </antwoord>
      <antwoord nummer="4">Zoals blijkt uit het antwoord op vraag 3 mag na opdracht van een operationeel commandant in uitzonderlijke gevallen door de bestuurder van een voorrangsvoertuig de snelheidslimiet uit de brancherichtlijn worden overschreden. </antwoord>
      <antwoord nummer="5">Zoals blijkt uit het antwoord op vraag 2beoogt de Raad van Hoofdcommissarissen een handreiking te bieden bij het op verantwoorde wijze toepassen van de door uw Kamer vastgestelde regelgeving bij het gebruik van de optische en geluidssignalen. Zij geeft daarmee aan dicht bij de praktijk te willen staan. </antwoord>
      <antwoord nummer="6">Zie het antwoord op vraag 2. </antwoord>
      <antwoord nummer="7">Op basis van de door uw Kamer vastgestelde regelgeving kan een politie-ambtenaar persoonlijk aansprakelijk worden gesteld. De onderdelen van het preventieplan verkeer brengen hierin geen verandering. De financiële gevolgen van een eventueel ongeluk worden – op basis van een WAM-verzekering – gedragen door de korpsen, niet door politie-ambtenaren zelf. </antwoord>
      <antwoord nummer="8">Zie het antwoord op vraag 2. </antwoord>
      <antwoord nummer="9">Zoals aangegeven in het antwoord op vraag 2, vormt het verbeteren van de rijopleidingen voor politie-ambtenaren onderdeel van het preventieplan verkeer. </antwoord>
      <antwoord nummer="10">In tegenstelling tot wat in de vraag besloten ligt, zal de richtlijn waarschijnlijk per 1 december 2005 in werking treden. Mede naar aanleiding van de gevraagde onderbouwing zal er voordien nog overleg plaatsvinden met de RHC. </antwoord>
      <noten afkomstig="antwoord"/>
   </antwoorden>
</kvr>
