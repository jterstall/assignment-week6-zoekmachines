<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Haverkamp (CDA) aan de staatssecretarissen van Verkeer en Waterstaat en van Economische Zaken over compensatie voor gedupeerde luchtreizigers. (Ingezonden 23 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25000
</item>
         <item attribuut="Inhoud">Vragen naar aanleiding van persbericht 'Gedupeerde luchtvaartpassagier' krijgt geen geld terug' van de Consumentenbond, naar aanleiding van (Europese) verordening 261/2004. De bond concludeert dat er nauwelijks voorlichting is geweest over de verordening en dat het in veel gevallen onbekend is welke rechten passagiers hebben, onder meer vanwege interpretatieverschillen inzake recht op schadevergoeding bij annulering, langdurige vertraging en instapweigering. Heeft de bijeenkomst van de Europese Commissie met alle handhavingsautoriteiten, aangekondigd in de antwoorden op eerdere vragen van zelfde Kamerlid terzake (Aanhangsel van de Handelingen II, 2005-2006, nr. 161) iets opgeleverd?</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Consument (Algemeen) Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Consumenten Luchtvaart Schadevergoeding</item>
         <item attribuut="Vindplaats">Kamervragen met antwoord 2005-2006, nr. 952, Tweede Kamer</item>
         <item attribuut="Vraagnr_bij_indiening">2050605420</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Haverkamp</persoon>
         </item>
         <item attribuut="Datum_reaktie">2006-02-23</item>
         <item attribuut="Datum_indiening">2005-12-23</item>
         <item attribuut="Document-id">KVR25000</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2017" allpagenumbers="2017 2018" vetnummer="2050605420" code="0506tkkvr952" lopendefooter="Tweede Kamer, vergaderjaar 2005–2006, Aanhangsel" filenaam="KVR25000" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="952" onderwerp="" indiendatum="23december 2005">
         <vrager partij="CDA" oorsprong="parlement">Haverkamp</vrager>
         <vraagt-aan>de staatssecretarissen van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="23februari 2006), zie ook Aanhangsel Handelingen nr. 696, vergaderjaar 2005–2006">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het persbericht «Gedupeerde luchtvaartpassagier krijgt geen geld terug»? <voetnoot nummer="1"/>
      </vraag>
      <vraag nummer="2">Deelt u de conclusies van de Consumentenbond dat verordening 261/2004 slecht bekend is bij het publiek en dat het in veel gevallen onduidelijk is welke rechten passagiers hebben, onder meer vanwege de uitzonderingsgevallen en verschil in interpretatie van annulering, langdurige vertraging en instapweigering? Zo ja, wat bent u voornemens hier aan te doen? Zo neen, waarom niet? </vraag>
      <vraag nummer="3">Bereiken u ook veel klachten over de opvang en bijstand? </vraag>
      <vraag nummer="4">Is wat u betreft een technisch mankement te beschouwen als bijzondere omstandigheid? </vraag>
      <vraag nummer="5">Bent u voornemens om het advies van de Consumentenbond om een informatieloket op Schiphol in te richten over te nemen? Hoe beoordeelt u het voorstel voor een onafhankelijke geschillencommissie? </vraag>
      <vraag nummer="6" voetnoot="2">Heeft de door u aangekondigde bijeenkomst van de Europese Commissie met alle nationale handhavingsautoriteiten <voetnoot nummer="2"/>inmiddels plaats gehad? Zo ja, wat was de uitkomst hiervan? </vraag>
      <vraag nummer="7">Blijft u, op grond van de recente ervaringen, van mening dat het toezicht op naleving van de verordening bij de Inspectie Verkeer en Waterstaat moet liggen? </vraag>
      <noten afkomstig="vraag">
         <noot nummer="1" datum="2005-12-20" bron="Persbericht Consumentenbond">Persbericht Consumentenbond, 20 december 2005</noot>
         <noot nummer="2" documenttype="Kamervragen" documentnummer="161" documentjaargang="2005-2006">Aanhangsel Handelingen, nr. 161, vergaderjaar 2005–2006.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zoals ik in mijn beantwoording van de vragen van het lid Haverkamp in oktober 2005 heb geantwoord is gegeven het belang van de verordening voor de consument hieraan ruime bekendheid gegeven door en in samenwerking met diverse partijen als Europese Unie c.q. de EC, de rijksoverheid, maatschappelijke organisaties en luchtvaartmaatschappijen. Op Europees niveau is dit gebeurd door middel van schriftelijk en audiovisueel voorlichtingsmateriaal, dat via diverse kanalen is gedistribueerd. Door het Ministerie van Verkeer en Waterstaat is via de reguliere kanalen (internet, pers) bekendheid gegeven aan de verordening en is op de internetsite van de Inspectie eveneens informatie over de verordening opgenomen. De Inspectie Verkeer en Waterstaat heeft voorts belangenorganisaties als de Consumentenbond en de ANWB over de inhoud en strekking van de verordening geïnformeerd. Ik ben nog steeds van mening dat de verordening derhalve voldoende onder de aandacht is gebracht. In sommige gevallen is er nog onduidelijkheid over en verschil in de interpretatie van de rechten van passagiers bij annulering, vertraging en instapweigering. Dit hangt samen met de ruime bewoordingen van de verordening. Gebleken is dat ook in de overige lidstaten de verordening verschillend wordt geïnterpreteerd. De Inspectie heeft eind vorig jaar, na de inventarisatie met de Consumentenbond en de ANWB van de wijze waarop in de praktijk uitvoering aan de verordening was gegeven in de voorliggende periode, in het bijzonder het vakantieseizoen, gesprekken gevoerd met een aantal Nederlandse luchtvaartmaatschappijen. In die gesprekken zijn de desbetreffende maatschappijen gewezen op de gebrekkige dan wel beperkte informatieverstrekking aan de passagiers. Inmiddels zie ik verbetering maar ik zal hiervoor aandacht blijven vragen. Zoals gezegd heeft de Inspectie haar verantwoordelijkheid richting het publiek genomen in de vorm van uitgebreide informatie per situatie, die op het internet van de Inspectie is gepubliceerd. De bedoeling is dat deze informatie eveneens op luchthavens beschikbaar komt. Deze informatievoorziening van de Inspectie laat de informatieplicht van de luchtvaartmaatschappij ingevolge de EU-verordening echter onverlet. </antwoord>
      <antwoord nummer="3">Gemiddeld genomen ontvangen wij per dag vijf klachten. </antwoord>
      <antwoord nummer="4">In beginsel niet. Een beroep op bijzondere omstandigheden door een luchtvaartmaatschappij wordt niet zonder meer geaccepteerd. Een luchtvaartmaatschappij dient altijd aan te geven wat de geconstateerde technische problemen precies inhielden (aard, soort en omvang) en waarom ten aanzien van die technische problemen in het specifieke geval sprake was van buitengewone omstandigheden die ondanks het treffen van alle redelijke maatregelen niet voorkomen konden worden. </antwoord>
      <antwoord nummer="5">Nee. Ik waardeer het initiatief van de Consumentenbond voor een klachtenmeldpunt om zodoende inzicht te krijgen op basis van de ervaringen van passagiers over de wijze waarop in de praktijk uitvoering aan de Europese verordening 261/2004 wordt gegeven. Echter ik ben van mening dat er voldoende informatievoorzieningen aanwezig zijn op Schiphol en andere luchthavens waarvan de Inspectie gebruik zal maken voor de verspreiding van eerdergenoemde informatiefolder. Een onafhankelijke geschillencommissie zou mogelijkerwijs de luchtvaartreiziger kunnen ondersteunen in het proces om zijn gelijk te halen indien deze er op basis van de mogelijkheden die de verordening biedt niet uitkomt en er aldus een geschil blijft bestaan met de luchtvaartmaatschappij, waar anders nog alleen een beroep op de rechter zou resteren. Ik zie de oprichting van een dergelijke geschillencommissie, waarbij ten volle rekening moeten worden gehouden met het internationale speelveld en de internationale actoren, als een taak van de betrokken belangenverenigingen. Ik ondersteun daarbij het voornemen van het ministerie van EZ om te inventariseren wat de mogelijkheden zijn om belanghebbenden te stimuleren een geschillencommissie op te richten. </antwoord>
      <antwoord nummer="6">Ja. De desbetreffende bijeenkomst heeft op 17 februari 2006 plaatsgevonden. De dag dat de verordening precies één jaar van kracht was. Noorwegen, IJsland en Zwitserland waren hierbij eveneens vertegenwoordigd. Tijdens de bijeenkomst van 17 februari 2006 werd het ook voor de EC duidelijk dat de verordening niet helder en voor meerdere uitleg vatbaar is. Onder meer speelt hierbij het eerdergenoemde beroep op de nationale rechter en onduidelijkheid over het begrip buitengewone omstandigheden. Een evaluatie van de verordening wordt voor het eind van 2006 verwacht. </antwoord>
      <antwoord nummer="7">Ja, de Inspectie houdt onder meer toezicht op alle luchtvaartoperationele aspecten van de luchtvaart. Aangezien de verordening toeziet op onderdelen van het luchtvaartoperationele proces ligt het in de rede om ook de handhaving van de verordening bij de Inspectie te leggen. Hierbij komt dat de handhaving sterk is verweven met de klachtenmelding/-afhandeling. Voor een juiste beoordeling van een klacht of verweer van een luchtvaartmaatschappij, met name bij annulering van een vlucht als gevolg van een technisch mankement, is (technisch-)inhoudelijke kennis van de luchtvaart vereist. De aanwijzing van de Inspectie als instantie waar (vermeende) overtredingen van de verordening kunnen worden gemeld is dan ook een logische keuze. Het merendeel van de EU-lidstaten heeft de handhaving en klachtenmelding inzake de verordening in een hand gehouden en eveneens ondergebracht bij luchtvaartinspecties. Daarnaast heeft het ministerie van Economische Zaken een wetsvoorstel in voorbereiding ter uitvoering van de Verordening 2006/2004 over de samenwerking tussen de nationale instanties die verantwoordelijk zijn voor handhaving van de wetgeving inzake consumentenbescherming. De Inspectie wordt hierbij aangewezen als handhavende instantie. </antwoord>
      <noten afkomstig="antwoord"/>
   </antwoorden>
</kvr>
