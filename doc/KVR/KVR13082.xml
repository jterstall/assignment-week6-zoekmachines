<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de staatssecretaris van Justitie over de procedures bij uitzetting van een doodzieke vluchteling. (Ingezonden 28 december 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13082
</item>
         <item attribuut="Inhoud">Vragen over het achterlaten van een doodzieke, uitgeprocedeerde asielzoeker op een station. De man kon zich nauwelijks zelfstandig voortbewegen. (De Gelderlander, 19 december 2000).</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 660, Tweede Kamer</item>
         <item attribuut="Vraagnr_bij_indiening">2000104150</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2001-02-09</item>
         <item attribuut="Datum_indiening">2000-12-28</item>
         <item attribuut="Document-id">KVR13082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1365" allpagenumbers="1365 1366" vetnummer="2000104150" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13082" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="660" onderwerp="" indiendatum="2000-12-28">
         <vrager partij="D66" oorsprong="parlement">Hoekema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-02-9">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het feit dat een doodzieke asielzoeker met een dwarslaesie door bewakers van het grenshospitium in Amsterdam op het station is achtergelaten? <voetnoot nummer="1"/>Bent u op de hoogte van het feit dat deze vluchteling een kwaadaardige tumor in zijn rug heeft en dat hij op sterven ligt? </vraag>
      <vraag nummer="2">Hoe kan het gebeuren dat tijdens het medisch onderzoek gedurende zijn asielprocedure, terwijl hij al ziekteverschijnselen vertoonde, niets wordt gevonden, waardoor de mogelijkheid werd ontnomen om de kwaadaardige tumor vroegtijdig te bestrijden? </vraag>
      <vraag nummer="3">Waarom wordt een doodzieke man, die zich nauwelijks zelf meer kan voortbewegen, zomaar op een station in Amsterdam achtergelaten? Wat zijn hiervoor de specifieke procedures? </vraag>
      <vraag nummer="4">Bent u bereid dit geval nader te onderzoeken en eventuele procedures bij uitzetting van doodzieke vluchtelingen aan te passen? </vraag>
      <noten afkomstig="vraag">
         <noot nummer="1" datum="2000-12-19" bron="De Gelderlander">De Gelderlander, 19 december 2000</noot>
      </noten>
   </vragen>
   <antwoorden aantal="4">
      <antwoord nummer="1">Mij is bekend dat een asielzoeker, die op 27 oktober 2000 het grenshospitium heeft verlaten, op 30 oktober 2000 in het academisch ziekenhuis Nijmegen is opgenomen in verband met een dwarslaesie. Mij is verder bekend dat hij een kwaadaardige tumor in zijn rug heeft en dat zijn levensverwachting enkele maanden bedraagt. Uiteraard betreur ik deze gang van zaken zeer. </antwoord>
      <antwoord nummer="2">Betrokkene is in het grenshospitium op 20 september 2000 medisch onderzocht. Dit is een standaard procedure. Enige dagen later zijn conform dezelfde procedure thorax foto’s van betrokkene gemaakt. Naar aanleiding van deze foto’s is door de medische dienst van het grenshospitium contact opgenomen met de GG&amp;GD, waarna gezamenlijk verder onderzoek is ingesteld. Ten tijde van het vertrek van betrokkene uit het grenshospitium, op 27 oktober 2000, waren nog niet alle resultaten van de onderzoeken voorhanden. </antwoord>
      <antwoord nummer="3">Betrokkene is een Dublin-claimant. Italië heeft de Nederlandse claim gehonoreerd. Dublin-claimanten hebben geen recht op voorzieningen, behalve als hun medische toestand daartoe aanleiding geeft. Het beleid is verder zo, dat Dublin-claimanten, die in het AC op Schiphol een asielverzoek indienen, in principe tot hun verwijdering kan worden geëffectueerd in het grenshospitium verblijven. Wegens de beperkte capaciteit in het grenshospitium en de noodzaak om vreemdelingen die zich op het AC Schiphol bevonden in het grenshospitium te plaatsen alsmede de vrijheidsbeperkende maatregelen die in het grenshospitium gelden, is op 27 oktober 2000 besloten betrokkene uit het grenshospitium te ontslaan. Daarbij is van belang geweest dat betrokkene een zuster in Terborg heeft, bij wie hij ging verblijven. Genoemde zuster is door een medewerker van het grenshospitium op 27 oktober 2000 op de hoogte gesteld van zijn vertrek naar haar. Op 25 oktober 2000 heeft een verpleegkundige van het grenshospitium aangegeven dat de conditie van betrokkene op dat moment voldoende was om te reizen. Op 27 oktober 2000 is voor het vertrek van betrokkene uit het grenshospitium contact geweest tussen een medewerker van het grenshospitium en de medische dienst van het grenshospitium. Er is daarbij navraag gedaan bij de medische dienst naar de toestand van betrokkene. Op basis van het eerdere onderzoek bestond geen aanleiding om betrokkene niet zelfstandig te laten reizen. Gelet op het feit dat betrokkene op 27 oktober 2000 in staat was zelfstandig te lopen, is besloten hem te laten reizen naar zijn zuster, die van zijn komst op de hoogte was. Als ten tijde van het daadwerkelijke ontslag van iemand uit het grenshospitium blijkt, of het vermoeden bestaat, dat hij of zij niet zelfstandig in staat is te reizen wordt het ontslag niet uitgevoerd. </antwoord>
      <antwoord nummer="4">Naar aanleiding van de gebeurtenissen in het grenshospitium heeft de inspectie voor de volksgezondheid inmiddels besloten een onderzoek in te stellen. Ik zal het resultaat alsmede de eventuele aanbevelingen van het onderzoek afwachten en op grond daarvan bezien of aanpassing van de procedure noodzakelijk is. </antwoord>
      <noten afkomstig="antwoord"/>
   </antwoorden>
</kvr>
