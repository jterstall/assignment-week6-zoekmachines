<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Te Veldhuis (beiden VVD) over het bouwstoffenbesluit. (Ingezonden 8 juni 1995); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1605
</item>
         <item attribuut="Rubriek">Bouw (Woningbouw) Staats- en bestuursrecht (Wetgeving)</item>
         <item attribuut="Trefwoorden">Wet- en regelgeving Woningbouw</item>
         <item attribuut="Vindplaats">Kamervragen met antwoord 1994-1995, nr. 957, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Te Veldhuis</persoon>
         </item>
         <item attribuut="Datum_reaktie">1995-06-26</item>
         <item attribuut="Datum_indiening">1995-06-08</item>
         <item attribuut="Document-id">KVR1605</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1955" allpagenumbers="1955 1956 1957" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="957" onderwerp="" indiendatum="1995-06-8">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Te Veldhuis</vrager>
         <vraagt-aan/>
      </vraagdata>
      <antwoorddata antwoorddatum="1995-06-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Verkeer en Waterstaat en van Economische Zaken en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel <voetnoot nummer="1"/>getiteld «Bouwstoffenbesluit stuit op kritiek Europese Commissie»? </vraag>
      <vraag nummer="2">Is het waar dat Europees Commissaris Bangemann het ontwerp Bouwstoffenbesluit en de bijbehorende ministerie¨le uitvoeringsregelingen in strijd acht met de Europese richtlijn voor bouwprodukten 89/106/EEG en dat bouwprodukten die zijn voorzien van een CE markering vrij verhandelbaar en toepasbaar moeten zijn? </vraag>
      <vraag nummer="3">Beschikt de Regering, sinds de invoering van de Europese richtlijn van 27 juni 1991, niet meer over de bevoegdheid maatregelen te treffen op het gebied van de kwaliteitscontrole van voor de bouw bestemde produkten? Zo neen, waarom niet? </vraag>
      <vraag nummer="4">Dienen het bouwstoffenbesluit en de bijbehorende uitvoeringsregelingen in overeenstemming te zijn met de letter en de geest van de Europese wet- en regelgeving? Hoe is het dan mogelijk, dat het voorliggend ontwerp op zoveel weerstand van de Europese Commissie stuit? </vraag>
      <vraag nummer="5">Bent u bereid de correspondentie tussen de Europese Commissaris en de minister van Volkshuisvesting, Ruimtelijke Ordening en Milieu ter kennis te brengen van de Kamer? </vraag>
      <vraag nummer="6">Zijn de kritiek van de Raad van State en de kritiek van Europees Commissaris Bangemann op het ontwerp Bouwstoffenbesluit en de bijbehorende ministerie¨le uitvoeringsregelingen aanleiding om nog eens zeer kritisch naar het huidige ontwerp Bouwstoffenbesluit te kijken? </vraag>
      <vraag nummer="7">Moeten het Bouwstoffenbesluit en de bijbehorende uitvoeringsregelingen een stimulans zijn voor het hergebruiken van grondstoffen? Is het huidige ontwerp zo’n stimulans? </vraag>
      <vraag nummer="8">Acht u de passage in het regeerakkoord, waarin gestreefd wordt naar minder regelgeving en administratieve druk ook van toepassing, op het Bouwstoffenbesluit? Is dit ook van toepassing op de huidige ontwerpregeling? </vraag>
      <noten afkomstig="vraag">
         <noot nummer="1" datum="1995-06-1" bron="Cobouw">Cobouw, 1 juni 1995</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Door de Europese commissie is in haar officie¨le reacties in het kader van de notificatieprocedure van richtlijn 83/189/EEG over het ontwerp-Bouwstoffenbesluit en het ontwerp van de daarop gebaseerde ministerie¨le uitvoeringsregeling opgemerkt, dat deze regelingen bepalingen bevatten die in strijd zijn met de EEG-bouwproduktenrichtlijn (richtlijn 89/106/EEG). In deze reacties gaat de commissie er van uit dat het Bouwstoffenbesluit zich voor een deel begeeft op het terrein van de Bouwproduktenrichtlijn. De commissie leidt uit de aan haar toegezonden ontwerp-regelingen vervolgens af, dat bouwprodukten die in het kader van de Bouwproduktenrichtlijn beoordeeld zijn op milieuaspecten en waarvoor een CE-markering is afgegeven, op grond van het Bouwstoffenbesluit toch nog aan een tweede controle zouden moeten worden onderworpen, wat in strijd is met genoemde richtlijn. Deze bevinding van de commissie berust echter op een misverstand. In het Bouwstoffenbesluit is geen extra conformiteitscontrole voorgeschreven voor bouwprodukten die in de toekomst op basis van in het kader van de bouwproduktenrichtlijn opgestelde Europese normen reeds op samenstelling en immissie zijn getoetst. De relatie tot de Bouwproduktenrichtlijn is in het Bouwstoffenbesluit nauwgezet geregeld. Uiteraard heeft daarbij voorop gestaan dat het besluit zowel naar letter als geest volledig in overeenstemming zal moeten zijn met de richtlijn. De regeling van bedoelde relatie is overigens niet in alle opzichten makkelijk direct te doorgronden. De reden hiervoor is dat in Nederland het Bouwbesluit uitvoering geeft aan de bouwproduktenrichtlijn; in het Bouwstoffenbesluit moest dan ook voor een deel naar bepalingen in dat besluit worden verwezen. Die omstandigheid en het feit dat in de nota van toelichting bij het Bouwstoffenbeleid in eerste instantie enkele passages waren opgenomen die voor meer dan e´e´n uitleg vatbaar bleken, heeft in belangrijke mate bijgedragen aan eerderbedoeld misverstand bij de commissie. In de officie¨le reactie van Nederland op de opmerkingen van de commissie met betrekking tot het besluit was reeds gepoogd dit misverstand weg te nemen. Inmiddels heeft er recentelijk naar aanleiding van de reactie van de commissie op het genotificeerde ontwerp van de ministerie¨le uitvoeringsregeling ook een informeel ambtelijk overleg met de commissie plaatsgevonden. Daarbij gaven de vertegenwoordigers van de commissie aan open te staan voor nadere toelichting van Nederlandse zijde om zo de gerezen misverstanden weg te nemen. De verduidelijkingen die door de Nederlandse delegatie in het overleg zijn gegeven, leidden er inderdaad toe dat van de zijde van de commissie vertrouwen bestaat dat met de voorgenomen Nederlandse regelgeving geen afbreuk zal worden gedaan aan de bouwproduktenrichtlijn. In de nog te verzenden officie¨le reactie van Nederland op de opmerkingen van de commissie inzake de uitvoeringsregeling zullen deze verduidelijkingen ook nog eens worden opgenomen. Over de implicaties van de bouwproduktenrichtlijn voor de Nederlandse bouwregelgeving en de relatie tussen richtlijn en Bouwstoffenbesluit kan nog het volgende worden opgemerkt. De bouwproduktenrichtlijn geeft het kader voor het opstellen van Europese technische specificaties met betrekking tot bouwprodukten. Deze specificaties worden geformuleerd met het oog op het voldoen van bouwwerken aan een zestal in de richtlijn omschreven, zogenoemde fundamentele voorschriften. Ee´n daarvan is «hygie¨ne, gezondheid en milieu». Bij het opstellen van bedoelde specificaties bestaat de mogelijkheid om een klasse-indeling te maken die de lid-staten moeten hanteren bij het voorschrijven van het door hen gewenste prestatieniveau. Produkten die voldoen aan de Europese technische specificaties mogen de CE-markering dragen en zijn vrij verhandelbaar in de Gemeenschap. Wel mogen lid-staten ten aanzien van het toepassen van produkten een door hen zelf te bepalen prestatieniveau voorschrijven; bij het bestaan van een klasse-indeling stellen zij een bepaalde klasse verplicht. De voorgeschreven klasse kan verschillen afhankelijk van de wijze van toepassen van het produkt. Het is dus niet gezegd dat een bouwprodukt met een CE-markering ook in elke lid-staat in alle situaties mag worden toegepast. Daarvoor is bepalend welk prestatieniveau in de wetgeving van de betreffende lid-staat wordt voorgeschreven. De eerste fase van uitwerking van de EG-richtlijn bouwprodukten voor wat betreft het milieu-aspect is thans afgerond. Het basisdocument dat uitwerking geeft aan het fundamentele voorschrift dat betrekking heeft op het milieu, is inmiddels vastgesteld. De scope van dit basisdocument is zodanig, dat het document als basis kan dienen voor het opstellen van Europese technische specificaties (CEN/CENELEC-normen dan wel Europese technische goedkeuringen) op het punt van samenstelling en immissie van zuurstoffen. De ontwikkeling van dergelijke specificaties verkeert echter pas in een beginstadium. Zolang deze specificaties nog niet zijn vastgesteld, staat het Nederland binnen de door het EEG-verdrag getrokken grenzen en met inachtneming van de notificatieprocedure van richtlijn 83/189/EEG vrij om nationale normen als die welke zijn opgenomen in het Bouwstoffenbesluit vast te stellen en regels te geven over de daarbij behorende kwaliteitscontroles. Voor de periode nadat CEN-normen met betrekking tot samenstelling en immissie voor bouwstoffen zouden zijn vastgesteld, geldt het volgende. De Europese normen treden in plaats van de nationale normen. Het Bouwstoffenbesluit in samenhang met het Bouwbesluit voorziet in een «automatische» vervanging. De bevoegdheid van Nederland om het eisen-niveau (de maximale immissie die is toegestaan) vast te stellen, blijft echter bestaan. De (nationale) eisen zullen dus nog steeds – eventueel in de vorm van een klasse-aanduiding – in het Bouwstoffenbesluit zijn neergelegd. Voor bouwstoffen die aan de hand van bedoelde CEN-normen op samenstelling en immissie zijn beoordeeld en een CE-markering hebben, geldt op grond van het Bouwstoffenbesluit een regeling die identiek is aan die van het Bouwbesluit. Het besluit in samenhang met het Bouwbesluit stelt een produkt met de CE-markering gelijk aan een produkt waarvoor een kwaliteitsverklaring in de zin van het besluit is afgegeven. Het besluit gaat ervan uit dat met de CE-markering het oordeel over de technische prestatie van het produkt vaststaat. Het in het kader van de CE-markering vastgestelde prestatieniveau van het produkt – dat dus op zich zelf niet meer ter discussie staat – moet echter wel in overeenstemming zijn met het in het Bouwstoffenbesluit gee¨iste prestatieniveau. Indien is gebleken dat daaraan wordt voldaan, wordt het desbetreffende, van een CE-markering voorziene produkt beschouwd als produkt met een erkende kwaliteitsverklaring. Van de erkende kwaliteitsverklaringen wordt een lijst bijgehouden. Deze lijst is te beschouwen als een klantvriendelijk hulpmiddel voor degene die een bouwstof toepast en het bevoegd gezag om vast te stellen dat aan de desbetreffende eisen wordt voldaan. </antwoord>
      <antwoord nummer="3">Zie antwoord 2. </antwoord>
      <antwoord nummer="4">Zie antwoord 2. </antwoord>
      <antwoord nummer="5" voetnoot="1">In antwoord op uw vraag om de correspondentie tussen de Europese Commissie en mijn ministerie stuur ik u hierbij een kopie <voetnoot nummer="1"/>van: – de uitvoerig gemotiveerde mening van de Europese Commissie op het Bouwstoffenbesluit, 19 april 1994. – de reactie van mijn ministerie op de hierboven genoemde uitvoerig gemotiveerde mening, 29 juli 1994. – de uitvoerig gemotiveerde mening van de Europese Commissie op de uitvoeringsregeling, 12 april 1995. Zodra de Nederlandse reactie op het laatstgenoemde stuk is verzonden zal ik u deze eveneens doen toekomen. </antwoord>
      <antwoord nummer="6">De opmerkingen van zowel de Raad van State als van Europese Commissaris Bangeman zijn onderwerp geweest van zorgvuldige nadere beschouwing. De opmerkingen van de Raad van State zijn waar mogelijk in de huidige versie van het besluit en in de Nota van Toelichting verwerkt en zullen overigens worden beantwoord in het nader rapport. In algemene zin hebben de opmerkingen van de Raad van State niet tot essentie¨le wijzigingen van het besluit geleid. De kritiek van de Europese Commissie is aanleiding geweest om een aantal verduidelijkingen in de Nota van Toelichting aan te brengen. Voor de wijze waarop met de opmerkingen van de Europese Commissie is omgegaan verwijs ik naar de beantwoording op de vragen 2, 3 en 4. </antwoord>
      <antwoord nummer="7">Het Bouwstoffenbesluit en de bijbehorende Uitvoeringsregelingen moeten zorgen voor een milieuhygie¨nisch kader waarin bescherming van bodem en oppervlaktewater en tenminste continueren van bestaand hergebruik voorop staan. Door het milieuhygie¨nisch kader voor de bodem- en oppervlaktebescherming een wettelijke basis te geven is het mogelijk om landelijk duidelijke regels en voorschriften te stellen m.b.t. het gebruik van secundaire grondstoffen. Op deze wijze is er richting gebruikers van bouwstoffen duidelijk aangegeven welke secundaire grondstoffen milieuhygie¨nisch (voor bodem en oppervlaktewater) verantwoord kunnen worden toegepast. Deze duidelijkheid kan o.a. stimulerend werken richting producenten van secundaire bouwstoffen doordat de huidige bestaande onzekerheid de producenten huiverig maakt om te investeren in reinigingstechnieken voor potentieel herbruikbare afvalstromen. Door regels te stellen aan primaire e´n secundaire grondstoffen worden secundaire grondstoffen niet achtergesteld bij primaire grondstoffen. Daarnaast zijn het afvalstoffenbeleid en het flankerend beleid gericht op stimulering van het hergebruik van secundaire grondstoffen. </antwoord>
      <antwoord nummer="8">Gegeven het feit dat het Bouwstoffenbesluit voorziet in de behoefte wettelijke randvoorwaarden te stellen aan het gebruik van bouwstoffen (zie antwoord op vraag 7) is er vanuit de ministeries van VROM en V&amp;W naar gestreefd om onnodige regeldruk te voorkomen. Dit mede in lijn met het streven van het kabinet zoals dat is vastgelegd in het regeerakkoord. In het Bouwstoffenbesluit is er naar gestreefd om maximaal aan te sluiten bij bestaande regelgevings- en uitvoeringskaders. Zo is er o.a. voor wat betreft de uitvoering van het besluit door de bevoegde gezagen voor gekozen meldingsprocedures aan te laten sluiten op andere procedures zoals die gelden voor b.v. het Bouwbesluit. Voor de uitvoering van het besluit door producenten van bouwstoffen is er voor gekozen het middel van certificatie/erkende kwaliteitsverklaring te gebruiken als belangrijkste bewijsmiddel. Dit geheel in lijn met de wijze waarop dit plaatsvindt voor het Bouwbesluit. Op deze wijze is het in principe ook mogelijk om middels e´e´n erkende kwaliteitsverklaring aan te tonen dat een bouwprodukt/stof voldoet aan de eisen van zowel het Bouw- als het Bouwstoffenbesluit. Bovendien biedt het instrument certificatie maximale flexibiliteit voor de producent om, aansluitende op zijn productieproces, op een zeer kostenefficie¨nte wijze, aan te tonen dat zijn produkt voldoet aan de eisen van het Bouwstoffenbesluit. Hiermee kunnen kostbare, tijdrovende en arbeidsintensieve partijkeuringen vermeden worden. Bovendien treden de algemene regels van het Bouwstoffenbesluit in plaats van de huidige, omslachtiger, vergunningprocedures die tot op heden gelden voor de meeste toepassingen van secundaire grondstoffen op basis van de Wet Verontreiniging Oppervlaktewateren. Het is ook de bedoeling om op korte termijn een soortgelijke aanpassing aan te brengen in het Inrichtingen- en Vergunningenbesluit (IVB) (Wet milieubeheer). Daarmee maakt het besluit het ook mogelijk een einde te maken aan de provinciale interpretatieverschillen bij de toepassing van het bepaalde in het IVB dat geen Wet-milieu- beheer-vergunning is vereist voor het milieuhygie¨nisch verantwoord toepassen van daartoe naar aard en samenstelling geschikte afvalstoffen in werken. Door het Bouwstoffenbesluit op deze wijze vorm te geven en voorts door te faciliteren bij het opstarten van het certificeringskader voor het besluit, zal naar verwachting voldoende recht gedaan worden aan de proportionaliteit van de te maken kosten en het gewenste resultaat. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
