<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Baalen en Teeven (beiden VVD) aan de ministers van Buitenlandse Zaken en van Justitie over de financiering van ondersteuning aan Nederlandse gedetineerden in het buitenland. (Ingezonden 14 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27558
</item>
         <item attribuut="Inhoud">Vragen naar aanleiding bericht in RTL Nieuws (10 februari 2007) dat het aantal Nederlandse gedetineerden in buitenlandse gevangenissen, met name in Zuid-Amerika, de laatste jaren 'sterk is toegenomen'. Kennelijk hebben Nederlandse ambassades in Zuid-Amerika een groeiend tekort aan personeel om aan gedetineerden consulaire bijstand te verlenen en moeten bij het ministerie van Buitenlandse Zaken uitbreiding van hun capaciteit vragen. Indieners zijn van mening dat bedoelde steun aan Nederlanders, die na een eerlijke rechtsgang veroordeeld zijn tot een gevangenisstraf in het buitenland niet disproportioneel mag drukken op de begrotingen van Buitenlandse Zaken en Justitie. Ze pleiten ervoor dat consulaire bijstand aan drugsveroordeelden tot een minimum beperkt gaat worden. Kan genoemde ondersteuning betaald worden uit het budget voor de reclassering?</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Reclassering) Internationale betrekkingen (Ambassades) Rijksbegrotingen (Buitenlandse Zaken) Rijksbegrotingen (Justitie)</item>
         <item attribuut="Trefwoorden">Ambassades Drugs Gedetineerden Reclassering Rijksbegroting Buitenlandse Zaken Rijksbegroting Justitie Zuid-Amerika</item>
         <item attribuut="Vindplaats">Kamervragen met antwoord 2006-2007, nr. 1022, Tweede Kamer</item>
         <item attribuut="Vraagnr_bij_indiening">2060707650</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van Baalen</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2007-03-20</item>
         <item attribuut="Datum_indiening">2007-02-14</item>
         <item attribuut="Document-id">KVR27558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2173" allpagenumbers="2173 2174" vetnummer="2060707650" code="0607tkkvr1022" lopendefooter="Tweede Kamer, vergaderjaar 2006–2007, Aanhangsel" filenaam="KVR27558" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1022" onderwerp="" indiendatum="2007-02-14">
         <vrager partij="VVD" oorsprong="parlement">Van Baalen</vrager>
         <vrager partij="VVD" oorsprong="parlement">Teeven</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2007-03-20">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat het aantal Nederlandse gedetineerden in buitenlandse gevangenissen, met name in Zuid-Amerika, de laatste jaren significant is toegenomen? <voetnoot nummer="1"/>Zo ja, om welke aantallen gaat het? Welk percentage van deze gedetineerden zit vast vanwege drugsgerelateerde criminaliteit? </vraag>
      <vraag nummer="2">Hoe verhoudt de bijstand door personeel van Nederlandse ambassades in het buitenland aan verdachten zich met de diplomatieke bijstand aan slachtoffers van criminaliteit die van Nederlandse origine zijn? Is het waar dat Nederlandse ambassades in Zuid-Amerika een groeiend tekort aan personeel ondervinden om aan gedetineerden consulaire bijstand te verlenen, en als gevolg daarvan bij het ministerie van Buitenlandse Zaken uitbreiding van hun capaciteit aanvragen om aan de vraag naar bijstand te kunnen voldoen? </vraag>
      <vraag nummer="3">Deelt u de mening dat consulaire ondersteuning van Nederlanders die, na een eerlijke rechtsgang volgens internationale normen, veroordeeld zijn tot een gevangenisstraf in het buitenland geen aanleiding kan zijn tot maatregelen die disproportioneel drukken op de begrotingen van de ministeries van Buitenlandse Zaken en Justitie? </vraag>
      <vraag nummer="4">Deelt u de mening dat de bijstand aan personen die verdacht worden van drugsgerelateerde misdrijven tot een minimum moet worden teruggebracht? </vraag>
      <vraag nummer="5">Bent u bereid om de consulaire ondersteuning van deze gedetineerden niet verder uit het budget van het ministerie van Buitenlandse Zaken te financieren, maar in plaats daarvan aanspraak te maken op het budget van de Nederlandse reclassering? </vraag>
      <noten afkomstig="vraag">
         <noot nummer="1" datum="2007-02-10" bron="RTL nieuws">RTL nieuws, 10 februari 2007</noot>
      </noten>
   </vragen>
   <antwoorden aantal="5">
      <antwoord nummer="1">Het is juist dat het aantal Nederlandse gedetineerden in Zuid-Amerikaanse gevangenissen sterk is toegenomen. Dit geldt met name voor Argentinië, Brazilië, Dominicaanse Republiek, Ecuador, Panama, Peru, Venezuela en Trinidad &amp; Tobago. In januari 2005 waren er in totaal 271 Nederlandse gedetineerden in voornoemde landen. Inmiddels is dat aantal toegenomen tot 502. Ruim 80% van de delicten waarvoor men in de gevangenis zit, is drugsgerelateerd. In totaal bevinden zich zo’n 2400 Nederlanders in buitenlandse detentie. (Een toename van 20% sinds 2000). Ca 1400 van hen verblijven in een ander EU-land en ca 600 in Latijns Amerika. </antwoord>
      <antwoord nummer="2">Het ministerie verleent consulaire bijstand aan Nederlanders die in het buitenland in problemen komen waaronder ook slachtoffers van criminaliteit. Daarnaast is het ministerie in 2006 een samenwerking met Slachtofferhulp Nederland aangegaan en worden slachtoffers door het ministerie en de vertegenwoordigingen gewezen op de mogelijkheid de hulp in te roepen van Slachtofferhulp. Verder zal dit voorjaar in het kader van de jaarlijkse Wijs-op-Reis-campagne een seminar met diverse belangenorganisaties gehouden worden dat tot doel heeft de dienstverlening aan Nederlandse slachtoffers in het buitenland verder te bevorderen. Het is juist dat een aantal ambassades in Latijns Amerika om uitbreiding van capaciteit heeft gevraagd om zo aan de toenemende vraag naar consulaire bijstand te kunnen voldoen. </antwoord>
      <antwoord nummer="3">Ook na veroordeling is het naar mijn mening in algemene zin van belang dat toezicht kan worden gehouden op de detentie-omstandigheden en rechtsgang, zoals ook gesteld in het rapport van de Algemene Rekenkamer van 24 februari 2005 en mijn brief van 12 januari 2006 aan uw Kamer. Overigens wordt momenteel nagedacht over de vraag of de gedetineerden-bezoekfrequentie in de huidige mate kan en moet worden gehandhaafd, aangezien het bezoeken van het sterk gegroeide aantal gedetineerde Nederlanders op een aantal posten een onevenredig beslag legt op mensen en middelen (mede in het licht van de door de regering voorgestelde taakstelling). Enige ruimte zal ontstaan vanaf 2010 wanneer een nieuwe EU-kaderrichtlijn in werking treedt die het mogelijk maakt dat nieuwgestrafte EU-onderdanen die in een andere EU-lidstaat veroordeeld zijn, hun straf in eigen land kunnen uitzitten. Bedacht moet echter worden dat de detentieomstandigheden buiten de EU vaak schrijnender zijn in termen van medische zorg, veiligheid en sociaal isolement. Persoonlijke aandacht en soms ook diplomatieke actie door de Ambassades zijn onder dergelijk omstandigheden vaak van groot belang. Ook in EU-verband worden overheden aangesproken op dergelijke ernstige omstandigheden. </antwoord>
      <antwoord nummer="4">Consulaire dienstverlening staat los van de schuldvraag en delicttype en wordt conform internationale afspraken aan alle landgenoten die hier prijs op stellen verstrekt. Het ministerie ziet er op toe dat Nederlanders een eerlijk proces krijgen ongeacht het feit waarvan ze gedetineerden worden verdacht. </antwoord>
      <antwoord nummer="5">Nee. Reclassering Nederland heeft een aanvullende taak op die van het ministerie van Buitenlandse Zaken bij de begeleiding van Nederlandse gedetineerden in het buitenland. Reclassering Nederland begeleidt gedetineerden in buitenlandse gevangenissen met als doel ze voor te bereiden op hun terugkeer in de Nederlandse samenleving. De Reclassering Nederland heeft hiertoe een aparte subsidie, deels afkomstig van Buitenlandse Zaken en deels van het Ministerie van Justitie. Een specifieke werkeenheid van Reclassering Nederland, het Bureau Buitenland, is ingericht om deze eerder genoemde activiteiten uit te voeren. Het ministerie houdt toezicht op het verloop van het strafproces en de detentieomstandigheden. Reclassering Nederland en Buitenlandse Zaken vullen elkaar goed aan. </antwoord>
      <noten afkomstig="antwoord"/>
   </antwoorden>
</kvr>
