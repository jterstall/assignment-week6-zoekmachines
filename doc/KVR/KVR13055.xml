<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over gezondheidszorg in asielzoekerscentra. (Ingezonden 28 december 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13055
</item>
         <item attribuut="Inhoud">Vragen over het overlijden van een meisje in een asielzoekerscentrum. Verplegers en basisartsen in het centrum stellen de eerste diagnose, om te voorkomen dat huisartsen worden overvraagd. In 1993 schoot de medische zorg in asielzoekerscentra ernstig tekort. (NRC Handelsblad, 19 december 2000) (Zie ook Aanhangsel Handelingen nr. 564, Vergaderjaar 2000-2001).</item>
         <item attribuut="Rubriek">Gezondheidszorg (Ziekten en ziektepreventie) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vluchtelingen</item>
         <item attribuut="Vindplaats">Kamervragen met antwoord 2000-2001, nr. 636, Tweede Kamer</item>
         <item attribuut="Vraagnr_bij_indiening">2000104110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-02-06</item>
         <item attribuut="Datum_indiening">2000-12-28</item>
         <item attribuut="Document-id">KVR13055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1315" allpagenumbers="1315 1316" vetnummer="2000104110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13055" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="636" onderwerp="" indiendatum="2000-12-28">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 februari 2001), zie ook Aanhangsel Handelingen nr. 564, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Overlijden in het AZC door nalatigheid»? <voetnoot nummer="1"/>
      </vraag>
      <vraag nummer="2">Is het waar dat in asielzoekerscentra verplegers en basisartsen als «poortwachters» fungeren, om te voorkomen dat huisartsen overvraagd worden? Zo ja, op grond van welke criteria wordt bepaald dat in asielzoekerscentra asielzoekers niet direct een beroep kunnen doen op huisartsen? Wat is het uitgangspunt? De huisarts of de patiënt? Hoe verhoudt zich dit tot uw eerdere uitspraak dat asielzoekers dezelfde rechten op zorg hebben als andere ingezetenen? </vraag>
      <vraag nummer="3">Bent u het eens met de stelling dat gezondheidszorg toegankelijk en beschikbaar dient te zijn voor alle ingezetenen in Nederland? Bent u van mening dat de toegankelijkheid tot reguliere basiszorg nu niet gegarandeerd is voor asielzoekers, zoals deze wel beschikbaar is voor overige ingezetenen van Nederland? Zo ja, op welke wijze kan er voor een gelijke toegankelijkheid en beschikbaarheid van huisartsenzorg – m.n. de 1e lijnszorg – in asielzoekerscentra op de kortst mogelijke termijn worden gezorgd? Zo nee, waarom niet? </vraag>
      <vraag nummer="4">Heeft u naar aanleiding van de Jaarrapportage over 1993 van de Inspectie voor de Gezondheidszorg en de conclusie daarover dat de medische zorg in asielzoekerscentra ernstig tekortschiet, maatregelen ondernomen? Zo ja, welke? Zo nee, waarom niet? </vraag>
      <vraag nummer="5">Bent u bereid naar aanleiding van dit geval, de Inspectie voor de Gezondheidszorg te vragen een onderzoek te doen naar de huidige stand van zaken m.b.t. de toegankelijkheid en kwaliteit van medische zorg in alle asielzoekerscentra in Nederland? Zo nee, waarom niet? Zo ja, op welke termijn wordt de Kamer hierover bericht? </vraag>
      <vraag nummer="6">Heeft u inzicht in het aantal potentiële artsen en specialisten die in de asielzoekerscentra verblijven? Bent u van mening dat deze asielzoekers met medische kennis ingezet kunnen worden in de asielzoekerscentra? Zo nee, waarom niet? </vraag>
      <noten afkomstig="vraag">
         <noot nummer="1" datum="2000-12-19" bron="NRC Handelsblad">NRC Handelsblad, 19 december 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. De verpleegkundigen in de asielzoekerscentra fungeren niet als poortwachter om te voorkomen dat de huisartsen overvraagd worden. De verpleegkundigen in de centra hebben (onder meer) de functie van toegeleider naar de reguliere zorg, waaronder de huisarts. Deze toegeleidende functie is er juist voor bedoeld om er voor te zorgen dat de asielzoeker, die over het algemeen geen of onvoldoende kennis heeft van het Nederlands gezondheidszorgsysteem, tijdig op de goede plek terechtkomt in de gezondheidszorg, vaak is dat in eerste instantie de huisarts (zie ook mijn antwoord op vraag 4). </antwoord>
      <antwoord nummer="3">Ja, met dien verstande dat de (niet-spoedeisende) medische zorg voor Nederlandse ingezetenen en asielzoekers niet altijd direct beschikbaar is. In dit verband verwijs ik naar mijn antwoord op vraag 144 gesteld tijdens de zorgnotabehandeling op 27 oktober 2000 («Is de medische zorg voor asielzoekers nu gelijkwaardig aan de medische zorg voor Nederlandse ingezetenen?»). Het antwoord op deze vraag: asielzoekers zijn verzekerd via de Ziektekosten Regeling Asielzoekers (ZRA). De dekking van de ZRA is, behoudens de behandeling van transseksualiteit, IVF (en daaraan gerelateerde behandelingen) en enig maatwerk op het terrein van de tandheelkundige zorg, gelijk aan het pakket van de verplicht ziekenfondsverzekerde, de AWBZ en de Wet Financiering Volksverzekeringen. Tussentijdse wijzigingen in het ziekenfondspakket, de AWBZ en de Wet Financiering Volksverzekeringen worden in beginsel gevolgd in de dekking van de ZRA. Er is bovendien in augustus 2000 een onderzoek gedaan door het Nivel in opdracht van de Landelijke Huisartsenvereniging (LHV) en de zorgverzekeraar VGZ (de verzekeraar die de ziektekostenregeling voor asielzoekers uitvoert), medegefinancierd door het Centraal Orgaan opvang Asielzoekers (COA). Uit dat onderzoek blijkt dat de contactfrequentie tussen de huisarts en de asielzoeker weinig verschilt van de contactfrequentie tussen de huisarts en de reguliere (ziekenfonds)verzekerde. Bovendien blijkt uit het onderzoek dat de contactduur tussen de huisarts en een asielzoeker gemiddeld 40% langer is dan met andere patiënten. Een dergelijk onderzoek geeft onder meer een indicatie over de belasting van de huisarts. De zorg die door de huisartsen aan asielzoekers wordt verleend lijkt dus redelijk overeen te komen met de zorg die aan reguliere verzekerden wordt verleend. Het afgelopen jaar zijn er zoals u weet knelpunten geweest inzake de huisartsenzorg voor asielzoekers (met name in de noordelijke provincies). Tot nu toe is het mogelijk geweest deze op te lossen. (Zie ook mijn brief van 14 juli 2000 aan de Vaste Commissie voor Volksgezondheid, Welzijn en Sport, kenmerk GVM/MO 2082945 en zie mijn antwoorden van 19 mei 2000 op de vragen van de leden Hoekema en Augusteijn-Esser, TK, Aanhangsel der Handelingen 1287, vergaderjaar 1999–2000, over medische zorg voor asielzoekers). </antwoord>
      <antwoord nummer="4">Ja. De Jaarrapportage over 1993 van de Inspectie voor de Gezondheidszorg (en de door u geciteerde conclusie in het bijzonder) is een belangrijke aanleiding geweest om uiteindelijk de uitvoering van de medische opvang voor asielzoekers binnen de centrale opvang per 1 januari 2000 over te dragen van het COA naar de GGD-en. De COA koopt de medische opvang in bij de GGD en blijft daarmee ook eindverantwoordelijk. De GGD is verantwoordelijk voor de levering van de medische opvang aan asielzoekers. De GGD heeft de medische opvang voor asielzoekers georganiseerd in zeven MOA-stichtingen, MOA staat voor Medische Opvang Asielzoekers. In het nieuwe model van de medische opvang worden twee hoofdtaken uitgevoerd: preventie en toegeleiding. De Inspectie voor de Gezondheidszorg (IGZ) heeft destijds haar goedkeuring gegeven aan het convenant (1997) waarin alle afspraken over het nieuwe model van de medische opvang zijn vastgelegd. </antwoord>
      <antwoord nummer="5">De IGZ houdt reeds een algemeen en crisistoezicht op de medische zorg voor asielzoekers (het betreft hier zowel de medische opvang in de centra als de reguliere zorg voor asielzoekers). Er zijn voor het jaar 2001 onder andere toezichtsbezoeken aan asielzoekerscentra in het werkplan van de inspectie opgenomen. Over deze toezichtsbezoeken wordt in het daaropvolgende jaarverslag van de IGZ gerapporteerd. De IGZ wordt beperkt in haar mogelijkheden om onderzoek te doen in alle asielzoekerscentra in Nederland door de beschikbare menskracht. </antwoord>
      <antwoord nummer="6">Ik beschik niet over gegevens over aantallen potentiële artsen en specialisten in asielzoekerscentra. De vluchteling-arts komt pas in beeld als hij een aanvraag bij mij heeft ingediend om als arts in Nederland werkzaam te mogen zijn. Daarvoor is het nodig dat hij zijn diploma laat toetsen op gelijkwaardigheid aan een Nederlands artsdiploma. Nagenoeg in alle gevallen voldoen de papieren van vluchteling-artsen niet aan de Nederlandse standaard. De betrokken artsen kunnen dan via een traject van nascholing voor de zorg beschikbaar komen. </antwoord>
      <noten afkomstig="antwoord"/>
   </antwoorden>
</kvr>
