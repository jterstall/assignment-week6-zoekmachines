<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden K.G. de Vries en Adelmund (beiden PvdA) aan de minister voor Vreemdelingenzaken en Integratie over de verdere verhoging van de legesgelden in vreemdelingenzaken per 1 januari 2003. (Ingezonden 3 december 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18410
</item>
         <item attribuut="Inhoud">Vragen over de verhoging van legesgelden voor o.a. buitenlandse studenten, die daardoor mogelijk zouden worden afgeschrikt van het volgen van een studie in Nederland.</item>
         <item attribuut="Rubriek">Belastingen (Leges) Hoger onderwijs (Studenten) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse studenten Leges Studiekosten Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 1829, Tweede Kamer</item>
         <item attribuut="Vraagnr_bij_indiening">2020303950</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">K.G. de Vries</persoon>
            <persoon partij="PvdA">Adelmund</persoon>
         </item>
         <item attribuut="Datum_reaktie">2003-08-29</item>
         <item attribuut="Datum_indiening">2002-12-03</item>
         <item attribuut="Document-id">KVR18410</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3833" allpagenumbers="3833 3834" vetnummer="2020303950" code="0203tkkvr1829" lopendefooter="Tweede Kamer, vergaderjaar 2002–2003, Aanhangsel" filenaam="KVR18410" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1829" onderwerp="" indiendatum="2002-12-3">
         <vrager partij="PvdA" oorsprong="parlement">K.G. de Vries</vrager>
         <vrager partij="PvdA" oorsprong="parlement">Adelmund</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="29 augustus 2003), zie ook Aanhangsel Handelingen nr. 581, vergaderjaar 2002–2003">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Waarop baseert u in de toelichting bij het besluit tot verhoging van de legesgelden per 1 januari 2003 <voetnoot nummer="1"/>de stelling dat het Nederlands hoger en beroepsonderwijs internationaal zodanig hoog staan aangeschreven dat niet valt te verwachten dat potentiële studenten louter wegens de Nederlandse legesverplichtingen zullen afzien van een studie? Bent u op de hoogte van het standpunt van het Nuffic dat de aangekondigde verhoging negatieve gevolgen zal hebben voor enerzijds de Nederlandse universiteiten, hogescholen en bedrijven die buitenlandse hoogopgeleiden hard nodig hebben en anderzijds voor studenten en onderzoekers uit ontwikkelingslanden en pre-accessielanden? <voetnoot nummer="2"/>
      </vraag>
      <vraag nummer="2">Kunt u een overzicht geven van de legesgelden in vreemdelingenzaken die in andere Europese landen worden gehanteerd? Klopt het dat de legesgelden in andere Europese landen over het algemeen veel lager zijn dan de door u aangekondigde verhoging van de legesgelden? </vraag>
      <vraag nummer="3" voetnoot="3 4">Waarop is de in de toelichting genoemde stelling gebaseerd dat het niet waarschijnlijk is dat beroepen op bijzondere bijstand in verband met legesverplichtingen als regel zullen slagen? Is dit niet in tegenspraak met hetgeen uw ambtsvoorganger Cohen bij de behandeling van de Vreemdelingenwet 2000 aangaf <voetnoot nummer="3"/>en de toenmalige Minister van Sociale Zaken naar voren bracht in antwoord op Kamervragen? <voetnoot nummer="4"/>Bent u bereid de toelichting aan te passen zodat duidelijk wordt dat een beroep op bijzondere bijstand mogelijk is? </vraag>
      <vraag nummer="4" voetnoot="5">Bent u op de hoogte van de verklaring van de voormalige bewindslieden van Justitie, Korthals en Cohen, dat een uitwerking van de legesregeling in voorbereiding was en dat «een maximumbedrag van f 500,- voor de afdoening van de aanvraag als redelijk maximum kan worden gezien» en dat om die reden het maximumbedrag van f 500,- uit artikel 22 van het wetsvoorstel Vw 2000 is geschrapt? <voetnoot nummer="5"/>Deelt u de mening dat een bedrag van 890 Euro voor de verlening van een verblijfsvergunning voor onbepaalde tijd en de andere verhogingen die zijn voorgesteld, niet als binnen dit redelijke maximum kunnen worden gekwalificeerd? </vraag>
      <vraag nummer="5">Bent u bereid – gezien het voorgaande – het nieuwste voornemen tot verhoging van de legesgelden over de gehele linie geen doorgang te laten vinden, gezien het feit dat deze verhoging buitenproportioneel is en een ontoelaatbare barrière opwerpt? </vraag>
      <noten afkomstig="vraag">
         <noot nummer="1">Elfde wijziging Voorschrift Vreemdelingen 2000, regeling van de Minister voor Vreemdelingenzaken en Integratie van 12 november 2002 nummer 5185553/02/IND, houdende wijziging van het Voorschrift Vreemdelingen 2000</noot>
         <noot nummer="2">Brief van Nuffic, 30 oktober 2002 (met referentienr: BO-160/2002)</noot>
         <noot nummer="3">Kamerstuk, 26 732, nr. 7, blz. 47</noot>
         <noot nummer="4" documenttype="Kamervragen" documentjaargang="1998-1999" documentnummer="1683">Aanhangsel Handelingen, vergaderjaar 1998–1999, nr. 1683.</noot>
         <noot nummer="5" documenttype="Kamerstuk" kamerstuk-id="26 732" documentnummer="7" documentpagina="119">Kamerstuk 26 732, nr. 7, blz. 119</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Het aantal aanvragen van buitenlandse studenten om in Nederland te komen studeren over de periode januari 2001 – februari 2003 is redelijk stabiel. Er is geen omslag waarneembaar rond de twee momenten waarop de leges (mei 2002 en januari 2003) zijn verhoogd waaruit een reactie op de verhogingen herleidbaar is. Een overzicht van aantallen aanvragen voor een machtiging tot voorlopig verblijf voor studie over genoemde periode is als bijlage bijgevoegd. <voetnoot nummer="1"/>
      </antwoord>
      <antwoord nummer="2">Het Verenigd Koninkrijk kent in grote lijnen twee soorten visa: de «no settlement visa» (kort verblijf) en de «settlement visa» (lang verblijf). De leges voor diverse soorten van vergunningen voor bepaalde tijd variëren van £ 36 (ca. 54) tot £ 88 (ca. 132). De leges voor een vergunning voor onbepaalde tijd bedragen momenteel £ 260 (ca. 390). Per 1 augustus 2003 worden in Engeland leges geïntroduceerd voor aanvragen tot verlenging van de verblijfsvergunning. De leges daarvoor bedragen respectievelijk 155 Engelse ponden als de aanvraag per post wordt gedaan en 250 Engelse ponden als de aanvraag in persoon wordt gedaan. In Frankrijk worden binnenkort nieuwe legesbedragen van kracht. In het geval van een aanvraag in het kader van arbeid in loondienst wordt een onderscheid gemaakt tussen de door de werkgever te vergoeden kosten en de door de vreemdeling zelf te bekostigen leges voor de verblijfsvergunning. De leges voor een werkgever bestaan uit een vast bedrag van 160 aangevuld met een bedrag al naar gelang het inkomen van de werknemer (óf 690 óf 1375). De door de vreemdeling te betalen leges voor de verlening van de verblijfsvergunning bedragen 55. De leges voor de vreemdeling voor overige verblijfsdoelen bedragen maximaal 220. Studenten betalen 70 en bij gezinshereniging betalen alle overkomende gezinsleden samen 265. In Duitsland bedragen de leges voor een verblijfsvergunning voor bepaalde tijd 51. Voor een verlenging van de verblijfsvergunning voor meer dan drie maanden wordt 25 in rekening gebracht. Voor een verblijfsvergunning voor onbepaalde tijd bedragen de leges 61. De legestarieven zijn in genoemde landen dus lager dan in Nederland. </antwoord>
      <antwoord nummer="3">Of een beroep op bijzondere bijstand kan worden gehonoreerd is een gemeentelijke verantwoordelijkheid. Ik ben bereid de toelichting daarop aan te passen. </antwoord>
      <antwoord nummer="4">Op het moment dat deze uitspraak is gedaan, was er nog geen sprake van een directe koppeling tussen de hoogte van de legesbedragen en de kosten die verbonden zijn aan het afdoen van een aanvraag voor een verblijfsvergunning, of voor wijzigingen dan wel verlenging daarvan. Inmiddels geldt als centraal uitgangspunt bij het vaststellen van de legestarieven dat de vergoeding die gevraagd wordt voor de afdoening van een aanvraag in redelijke verhouding moet staan en is in de begroting van het ministerie van Justitie een post van 20 miljoen opgevoerd voor in 2003 te innen legesinkomsten. </antwoord>
      <antwoord nummer="5">Neen, ik zie geen ruimte voor aanpassingen. Met het verhoogde bedrag wordt de opgelegde taakstelling van 20 miljoen gehaald. De legesbedragen zelf zijn daarmee nog niet kostendekkend. In het Hoofdlijnenakkoord staat een voorgenomen verdere verhoging van leges genoemd. Wel ben ik voornemens om binnen de gestelde financiële kaders nader te bezien of een meer inzichtelijke kostenonderbouwing en een, in de onderlinge samenhang tussen tarieven, evenwichtigere tariefstelling kan worden bereikt. Ik zal u te zijner tijd nader informeren over de invulling daarvan. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
