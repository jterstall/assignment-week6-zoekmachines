<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Molenaar (PvdA) aan de minister voor Ontwikkelingssamenwerking over het SDSP-project in Tanzania. (Ingezonden 8 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15219
</item>
         <item attribuut="Inhoud">Vragen naar aanleiding van evaluatierapport nr. 286 van de Inspectie Ontwikkelingssamenwerking en Beleidsevaluatie over Nederlandse betrokkenheid bij de melkveesector in Tanzania (SDSP).</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Ontwikkelingssamenwerking Tanzania</item>
         <item attribuut="Vindplaats">Kamervragen met antwoord 2001-2002, nr. 760, Tweede Kamer</item>
         <item attribuut="Vraagnr_bij_indiening">2010205810</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Molenaar</persoon>
         </item>
         <item attribuut="Datum_reaktie">2002-03-07</item>
         <item attribuut="Datum_indiening">2002-02-08</item>
         <item attribuut="Document-id">KVR15219</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1593" allpagenumbers="1593 1594" vetnummer="2010205810" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15219" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="760" onderwerp="" indiendatum="2002-02-8">
         <vrager partij="PvdA" oorsprong="parlement">Molenaar</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-03-7">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat uit het evaluatierapport van de Inspectie Ontwikkelingssamenwerking en Beleidsevaluatie (IOB) blijkt dat het project in de melkveesector wel succesvol, maar niet duurzaam was? <voetnoot nummer="1"/>Deelt u de mening dat de investeringscomponent van het project de belangrijkste component is, aangezien het project is voortgezet in de particuliere sectorbenadering? </vraag>
      <vraag nummer="2" voetnoot="2">Waarop is de hoogte van de Nederlandse bijdrage voor de investeringscomponent gebaseerd? <voetnoot nummer="2"/>Zijn er nu harde berekeningen waaruit zou blijken dat de investeringscomponent toereikend is om duurzaamheid te bereiken? Zo neen, bent u bereid die berekeningen alsnog te laten verrichten? </vraag>
      <vraag nummer="3" voetnoot="3">Is de Nederlandse ambassade, die volgens het IOB niet als opdrachtgever voor SDSP zou hebben moeten optreden <voetnoot nummer="3"/>, alsnog op zoek naar een Tanzaniaanse instantie die het programma zou kunnen overnemen? Zo neen, waarom niet? </vraag>
      <vraag nummer="4">Kunt u toezeggen dat over de toekomst van de Nederlandse steun aan de particuliere initiatieven in de melkveeteelt geen eenzijdige Nederlandse besluiten zullen worden genomen? Zo neen, waarom niet? </vraag>
      <vraag nummer="5">Kunt u verzekeren dat bovenstaande problemen elders niet voorkomen? Heeft u informatie verzameld over hoe de andere Nederlandse ambassades zijn omgesprongen met de overgang van traditionele samenwerkingsvormen naar de sectorale benadering? Zo ja, wat heeft dat opgeleverd? Welke maatregelen heeft u genomen om herhaling te voorkomen? </vraag>
      <vraag nummer="6">Bent u bereid nader onderzoek te (laten) doen naar de betrokkenheid van vrouwen bij het project en of het project heeft geleid tot een structureel verbeterde positie van de vrouwen in de betreffende gebieden? </vraag>
      <noten afkomstig="vraag">
         <noot nummer="1">Zie IOB Evaluatie No 286 over Nederlandse betrokkenheid bij de melkveesector in Tanzania (SDSP), blz. 1, november 2001</noot>
         <noot nummer="2">Idem, blz. 20, 21</noot>
         <noot nummer="3">Idem, blz. 4</noot>
      </noten>
   </vragen>
   <antwoorden aantal="6">
      <antwoord nummer="1">IOB haalt eerdere studies, onder andere een evaluatie van juni–juli 1999 van het Nederlands Economisch Instituut, aan, waaruit blijkt dat de projecten Kagera Livestock Development Programme in Kagera en het zusterproject Tanga Dairy Development Programme in Tanga redelijk succesvol maar te duur waren om in de gekozen opzet duurzaam voortgezet te worden. Uw mening dat de investeringscomponent van het Smallholder Dairy Support Programme (SDSP) de belangrijkste zou zijn vanwege voortzetting in de particuliere sectorbenadering deel ik ten dele: zoals gesteld in mijn beleidsnotitie «Ondernemen tegen Armoede» is versterking van de «enabling environment» voor lokale ondernemers speerpunt van mijn beleid. In deze zin is toegang tot krediet (in dit geval vee-krediet) belangrijk, maar niet het enige: ook aan andere aspecten van de «enabling environment» dient aandacht te worden geschonken. Daaronder valt het versterken van boerenassociaties, goede marktwerking, het proces van melkverwerking en het ondersteunen van overheid en particuliere sector om ieder hun eigen rol op verschillende niveaus zo goed mogelijk te spelen. </antwoord>
      <antwoord nummer="2">De hoogte van de investeringscomponent is gebaseerd op gesprekken van de Nederlandse ambassade met de Tanzaniaanse Trusts die in Kagera en Tanga de programma’s uitvoeren. De Trusts hebben daarbij aangegeven te verwachten met de huidige committering van de kant van Nederland en door kostenverlaging het Heifer-in-Trust-systeem financieel zelfstandig te kunnen laten draaien vanaf 2005. Ik ben van plan om begin 2004 een tussentijdse evaluatie te laten verrichten, waarbij ook zal worden gekeken naar de ontwikkelingen op dit punt. </antwoord>
      <antwoord nummer="3">Nee. Het programma wordt thans reeds in belangrijke mate uitgevoerd door de twee genoemde Tanzaniaanse Trusts met SDSP als beherende instantie. </antwoord>
      <antwoord nummer="4">Ja, toekomstige besluiten zullen alleen na overleg met de ontvangende partij worden genomen. </antwoord>
      <antwoord nummer="5">Dit is het enige geval dat tot nu toe boven tafel is gekomen bij de overgang naar de sectorale benadering. Wat mij betreft is dat geen indicatie om een diepgaand onderzoek in te stellen. In mijn beleidsreactie op het IOB-rapport van 20 december 2001 (kenmerk DAF-986/01) heb ik reeds gesteld dat ik op dit punt de instructies aan de posten zal expliciteren teneinde in het vervolg betrokkenheid van het ontvangende land ook in deze uitvoeringsmodaliteit zeker te stellen. </antwoord>
      <antwoord nummer="6">In het SDSP is door betrokkenheid van een Tanzaniaanse genderdeskundige de benodigde kennis en expertise aanwezig. Ik zal mij regelmatig over de voortgang van deze samenwerking laten informeren. </antwoord>
      <noten afkomstig="antwoord"/>
   </antwoorden>
</kvr>
