<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Buitenlandse Zaken, van Defensie en voor Vreemdelingenzaken en Integratie over vervolging en executie van homoseksuelen in Irak. (Ingezonden 17 oktober 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26760
</item>
         <item attribuut="Inhoud">Vragen over bericht in 'The Advocate' (26 september 2006) over het Badr Corps in Irak, dat een 'seksuele zuiveringscampagne' voert, waarbij doodseskaders zich toeleggen op het elimineren van homoseksuelen. Komen de opdrachten voor onder meer mishandeling van het Iraanse Ministerie van Binnenlandse Zaken? Indiener suggereert dat de Nederlanders die betrokken zijn bij de NAVO-trainingsmissie NTM-I een rol kunnen spelen bij het bevorderen van de veiligheid van homoseksuelen in Irak. Indiener vraagt zich af of deze situatie gevolgen dient te hebben voor het asielbeleid ten aanzien van homoseksuele, lesbische, biseksuele en transgender (LGBT) asielzoekers uit Irak. [Het Badr Corps is de militaire tak van de Supreme Council For The Islamic Revolution in Iraq].</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Homoseksuelen Irak Mensenrechten</item>
         <item attribuut="Vindplaats">Kamervragen met antwoord 2006-2007, nr. 323, Tweede Kamer</item>
         <item attribuut="Vraagnr_bij_indiening">2060701520</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2006-11-13</item>
         <item attribuut="Datum_indiening">2006-10-17</item>
         <item attribuut="Document-id">KVR26760</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="691" allpagenumbers="691 692" vetnummer="2060701520" code="0607tkkvr323" lopendefooter="Tweede Kamer, vergaderjaar 2006–2007, Aanhangsel" filenaam="KVR26760" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="323" onderwerp="" indiendatum="2006-10-17">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Buitenlandse Zaken, van Defensie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel Gays in Iraq; Targeted by death squads van Doug Ireland? <voetnoot nummer="1"/>
      </vraag>
      <vraag nummer="2">Bent u ervan op de hoogte dat het zogenaamde Badr Corps, de militaire tak van de Supreme Council for the Islamic Revolution in Iraq, een «seksuele zuiveringscampagne» in Irak voert, waarbij doodseskaders zich toeleggen op het elimineren van homoseksuelen? Is het u bekend dat het Badr Corps homoseksuelen daadwerkelijk mishandelt, bedreigt en executeert? Is het u bekend dat het Iraakse Ministerie van Binnenlandse Zaken homoseksuelen laat bedreigen en vermoorden? Wat is daarop uw reactie? </vraag>
      <vraag nummer="3">Bent u bereid over deze situatie bij de Iraakse autoriteiten formeel protest aan te tekenen? Zo nee, waarom niet? </vraag>
      <vraag nummer="4">Welke rol kan de stabilisatiemacht in Irak spelen bij het beschermen van homoseksuelen in Irak? Bent u bereid de veiligheid van homoseksuelen (in VN verband) aan de orde te stellen bij de landen die bij de stabilisatiemacht betrokken zijn? Kunnen de Nederlanders die betrokken zijn bij de NAVO-trainingsmissie NTM-I een rol spelen bij het bevorderen van de veiligheid van homoseksuelen in Irak? </vraag>
      <vraag nummer="5">Deelt u de mening dat de geschetste situatie gevolgen dient te hebben voor het asielbeleid ten aanzien van homoseksuele, lesbische, biseksuele en transgender (LGBT) asielzoekers uit Irak? Gaat u het ambtsbericht over Irak terzake aanpassen? </vraag>
      <vraag nummer="6">Bent u in beginsel bereid, al dan niet in EU-verband, de Iraakse LGBT-groep in ballingschap, die werkt aan de verbetering van de situatie van homoseksuelen, lesbiënnes, biseksuelen en transgenders in Irak, (financieel) te ondersteunen? Zo nee, waarom niet? </vraag>
      <noten afkomstig="vraag">
         <noot nummer="1" datum="2006-09-26" bron="Gays in Iraq; Targeted by death squads, The Advocate">Gays in Iraq; Targeted by death squads, The Advocate, 26 september 2006</noot>
      </noten>
   </vragen>
   <antwoorden aantal="4">
      <antwoord nummer="1, 2 en 3">Er is kennis genomen van het door u genoemde artikel. De mensenrechtensituatie in Irak is zeer zorgelijk. Er is in de Irakese samenleving onder meer sprake van discriminatie en geweld op grond van religie, etniciteit, geslacht en seksuele voorkeur. Dat er sprake is van een bewuste en stelselmatige campagne gericht op het vermoorden van homoseksuelen kon echter niet door andere, onafhankelijke bronnen worden bevestigd. De mensenrechten in Irak zijn voor de EU een belangrijk punt van aandacht. In de contacten met de Iraakse overheid wordt hiervoor regelmatig aandacht gevraagd, onder andere tijdens de politieke dialoog met de Iraakse regering die op 21 september jl. op Troika-niveau plaatsvond. De EU bereidt ook een expertbijeenkomst voor inzake de mensenrechtensituatie in Irak met deelname van vertegenwoordigers van de Irakese overheid, die naar verwachting in januari 2007 zal plaatsvinden. Het mensenrechtenbeleid maakt ook onderdeel uit van het «International Compact» voor Irak dat momenteel door de Irakese overheid in samenwerking met de internationale gemeenschap wordt voorbereid. Met een actieve participatie aan de EU Justlex missie – gericht op het ondersteunen van de rechtstaat middels trainingen aan rechters, politiefunctionarissen en gevangenisdirecteuren – tracht Nederland eveneens een bijdrage te leveren aan het verbeteren van de mensenrechtensituatie. </antwoord>
      <antwoord nummer="4">De multinationale troepenmacht in Irak tracht – in samenwerking met de Iraakse veiligheidsinstanties – een bijdrage te leveren aan het verbeteren van de veiligheid en stabiliteit in geheel Irak en ten bate van alle inwoners. Bij de NAVO trainingsmissie binnen en buiten Irak wordt door de (Nederlandse) trainers gebruik gemaakt van bestaande NAVO-gecertificeerde trainingsmodules. Daarbij wordt nadrukkelijk aandacht gegeven aan mensenrechtenvraagstukken. </antwoord>
      <antwoord nummer="5">De minister voor Vreemdelingenzaken en Integratie ziet in het ambtsbericht april 2006 geen aanknopingspunten om speciaal asielbeleid voor LGBT-asielzoekers uit Irak te voeren. Uiteraard kunnen homoseksuelen en anderen op individuele gronden wel in aanmerking komen voor een verblijfsvergunning asiel. In het algemeen ambtsbericht Irak – dat naar verwachting eind december 2006 zal worden afgerond – zal, evenals in het meest recente ambtsbericht, een paragraaf inzake de positie van homoseksuelen in Irak worden opgenomen. Bij het opstellen van een algemeen ambtsbericht wordt gebruik gemaakt van een breed scala van zowel openbare als vertrouwelijke bronnen, die in relatie tot elkaar worden gewogen en op die manier worden verwerkt. </antwoord>
      <antwoord nummer="6">Het ministerie van Buitenlandse Zaken beschikt over een budget voor de ondersteuning van projecten en/of organisaties die bijdragen aan een verbetering van de mensenrechtensituatie in bepaalde landen. Afhankelijk van onder meer de effectiviteit, de kwaliteit, de urgentie en de duurzaamheid van een projectvoorstel wordt beoordeeld of subsidiëring aan de orde is. Een eventueel subsidieverzoek van een Iraakse LGBT-groep zal langs die lijnen worden beoordeeld. </antwoord>
      <noten afkomstig="antwoord"/>
   </antwoorden>
</kvr>
