<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Defensie over het mogelijk uitsluiten van Nederlandse militairen van hypotheek of levensverzekering. (Ingezonden 6 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17479
</item>
         <item attribuut="Inhoud">Vragen over het mogelijk uitsluiten van Nederlandse militairen die deelnemen aan een militaire actie zonder VN-mandaat van hypotheek of levensverzekering.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Hypotheken) Veiligheidsbeleid en defensie (Algemeen) Veiligheidsbeleid en defensie (Militairen)</item>
         <item attribuut="Trefwoorden">Defensie Hypotheken Levensverzekeringen Militairen</item>
         <item attribuut="Vindplaats">Kamervragen met antwoord 2002-2003, nr. 1021, Tweede Kamer</item>
         <item attribuut="Vraagnr_bij_indiening">2020306740</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-03-27</item>
         <item attribuut="Datum_indiening">2003-02-06</item>
         <item attribuut="Document-id">KVR17479</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2133" allpagenumbers="2133 2134" vetnummer="2020306740" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17479" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1021" onderwerp="" indiendatum="2003-02-6">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2003-03-27">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat Nederlandse militairen die ingezet worden bij een militaire actie zonder VN-mandaat mogelijk worden uitgesloten van hypotheek of levensverzekering? Zo ja, geldt dit voor alle verzekeringsmaatschappijen? </vraag>
      <vraag nummer="2">Op welke juridische basis zouden militairen ingezet kunnen worden zonder verzekeringstechnische consequenties voor betrokkenen? </vraag>
      <vraag nummer="3">Is het waar dat Defensie een «gentleman’s agreement» heeft met verzekeringsmaatschappijen om voor 50% van de vergoedingen van levensverzekering in te staan? </vraag>
      <vraag nummer="4">Indien dat zo is, geldt deze overeenkomst ook in geval van inzet Nederlandse militairen in een oorlog zonder VN-mandaat? </vraag>
      <vraag nummer="5">Kunt u een volledig overzicht geven van de verzekeringstechnische gevolgen van militaire steun aan een oorlog tegen Irak zonder mandaat van de Veiligheidsraad voor betrokken militairen? </vraag>
      <vraag nummer="6">Heeft de handelwijze van verzekeringsmaatschappijen gevolgen voor de uitzendmogelijkheden van de Nederlandse krijgsmacht? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2003-02-1" bron=" Algemeen Dagblad" titel="Niet naar Irak om hypotheken">«Niet naar Irak om hypotheken» Algemeen Dagblad, 1 februari 2003</noot>
         <noot nummer="2" weblink="http://www.nov-officieren.nl zie «Bijzondere risico’s bij inzet in spanningsgebieden">http://www.nov-officieren.nl zie «Bijzondere risico’s bij inzet in spanningsgebieden</noot>
      </noten>
   </vragen>
   <antwoorden aantal="2">
      <antwoord nummer="1 t/m 5">Er bestaan vormen van hypothecaire leningen waarbij een levensverzekering wordt afgesloten om het overlijdensrisico te dekken. Deze levensverzekeringen kunnen zogenaamde molestclausules bevatten op grond waarvan de uitbetaling wordt uitgesloten als het overlijden het gevolg is van oorlogshandelingen of het dienen in vreemde krijgsdienst. De levensverzekeringsmaatschappijen zouden bij het overlijden van een uitgezonden militair op deze molestclausules een beroep kunnen doen. In 1993 heeft Defensie een overeenkomst gesloten met het Verbond van Verzekeraars om te voorkomen dat militairen hierdoor belemmerd zouden kunnen worden bij het kopen van een woning. Deze overeenkomst naar burgerlijk recht regelt dat de verzekeraars bij het sluiten van verzekeringen ten aanzien van de beoordeling van het overlijdensrisico in verband met mogelijke uitzendingen in het kader van vredesoperaties geen andere maatstaven hanteren dan die welke gelden voor niet-defensieambtenaren. Het gaat hierbij in concreto om het overlijdensrisico als gevolg van gevechtshandelingen in verband met een uitzending in het kader van operaties, uitgevoerd door of onder toezicht van een volkenrechtelijke organisatie (zoals de Verenigde Naties of de Navo). Indien een verzekering in een dergelijk geval tot uitkering komt, zal Defensie de desbetreffende verzekeraar 50% van de uitgekeerde som vergoeden (met een maximum van 113 445). Overigens is kortgeleden overeenstemming bereikt over actualisering van de overeenkomst, onder meer wat betreft de hoogte van het verzekerde bedrag. De inzet van militairen heeft op zichzelf geen algemene «verzekeringstechnische consequenties» in de zin dat de mogelijkheden voor militairen tot het afsluiten van hypothecaire leningen daardoor zou veranderen. In het geval van overlijden van een militair, die een levensverzekering heeft afgesloten in het kader van een hypothecaire lening, zal deze verzekering in beginsel normaal tot uitkering komen. Voor de toepasselijkheid van de hiervoor genoemde overeenkomst tussen Defensie en het Verbond van Verzekeraars zal in dat geval moeten worden vastgesteld of sprake is van overlijden als gevolg van gevechtshandelingen in verband met een uitzending in het kader van een operatie, uitgevoerd door of onder toezicht van een volkenrechtelijke organisatie. De overeenkomst tussen Defensie en het Verbond van Verzekeraars is formeel niet van toepassing op de uitzending naar Turkije van de ongeveer 380 Nederlandse militairen van de Patriot-eenheden van de Koninklijke luchtmacht. Defensie en het Verbond van Verzekeraars hebben genoemde uitzending met elkaar besproken. Het Verbond heeft zich tot mijn genoegen bereid verklaard voor deze specifieke uitzending bij wijze van uitzondering de overeenkomst analoog toe te passen. </antwoord>
      <antwoord nummer="6">Voor uitzendingen van Nederlandse militairen waarop de overeenkomst met het Verbond van Verzekeraars in formele zin niet van toepassing is, zal van geval tot geval moeten worden bezien of een aanvullende regeling kan worden getroffen. </antwoord>
      <noten afkomstig="antwoord"/>
   </antwoorden>
</kvr>
