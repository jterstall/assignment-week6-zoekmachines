<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister van Justitie over de beveiliging van tbs-kliniek De Corridor in het Noord-Brabantse Zeeland. (Ingezonden 29 mei 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25898
</item>
         <item attribuut="Inhoud">Vragen over de beveiliging van de tbs-kliniek voor longstayers, naar aanleiding van een uitzending van Peter R. de Vries, 23 mei 2006.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 2005-2006, nr. 1729, Tweede Kamer</item>
         <item attribuut="Vraagnr_bij_indiening">2050613960</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2006-06-28</item>
         <item attribuut="Datum_indiening">2006-05-29</item>
         <item attribuut="Document-id">KVR25898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3687" allpagenumbers="3687 3688" vetnummer="2050613960" code="0506tkkvr1729" lopendefooter="Tweede Kamer, vergaderjaar 2005–2006, Aanhangsel" filenaam="KVR25898" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1729" onderwerp="" indiendatum="2006-05-29">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-06-28">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de televisieuitzending waarin een gedetineerde van de nabij gelegen inrichting De Marstal met een verborgen camera vrij toegang heeft in de Corridor, één van de meest beveiligde tbs-klinieken voor longstayers? <voetnoot nummer="1"/>
      </vraag>
      <vraag nummer="2">Bent u op de hoogte van het feit dat gedetineerden met een stevig strafblad uit de Marstal als keukenhulp en voor andere functies in de Corrdidor worden ingezet? Zo ja, wat zijn de beweegredenen om deze gedetineerden deze werkzaamheden in een tbs-kliniek te laten doen? </vraag>
      <vraag nummer="3">Hoe is het mogelijk dat een gedetineerde, die veroordeeld is voor brandstichting, afpersing en bedreiging, zich zonder enige controle door de vrijwel alle ruimten van de tbs-kliniek kan voortbewegen? </vraag>
      <vraag nummer="4">Hoe is het mogelijk dat, zoals uit de uitzending van Peter R. de Vries blijkt, een (nep)pistool, explosieven en mes, door de gedetineerde zonder enige vorm van controle de tbs-kliniek in zijn gesmokkeld? </vraag>
      <vraag nummer="5">Hoe is het mogelijk dat op een simpele manier telefoonlijsten van directie en medewerkers, beveiligings- en andere werkinstructies van de tbs-kliniek naar buiten kunnen worden gesmokkeld, terwijl juist deze kliniek zwaar beveiligd had moeten zijn vanwege het verblijf van zogenaamde longstayers? </vraag>
      <vraag nummer="6">Bent u bereid op korte termijn een onderzoek te laten instellen naar de gang van zaken en de Kamer hierover te informeren? Zo ja, wanneer kan de Kamer uw bevindingen tegemoet zien? </vraag>
      <vraag nummer="7">Welke maatregelen heeft u genomen om een eind te maken aan deze onverantwoorde gang van zaken? </vraag>
      <vraag nummer="8">Hoe is het mogelijk dat de bevolking van de gemeente Zeeland is gerustgesteld over de veiligheidsmaatregelen bij de opening van de longstay-afdeling in de Corridor, terwijl er maandenlang een onveilige situatie is geweest? </vraag>
      <noten afkomstig="vraag">
         <noot nummer="1" datum="2006-05-23" bron="Peter R. de Vries">Peter R. de Vries, 23 mei 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 t/m 5">De Corridor is een onderdeel van de Penitentiaire Inrichting Noord-Brabant Noord. In 2005 is besloten om de gevangenislocatie De Corridor in het kader van de uitbreiding van de tbs-capaciteit te wijzigen in een tbs-voorziening bestemd voor tbs-gestelden met een longstay status. De Tweede Kamer is over deze uitbreiding geïnformeerd op 11 oktober 2005 (TK 2005–2006, Aanhangsel van de Handelingen, nr. 144). In een korte periode is de voorziening omgebouwd in een tbs-voorziening met een capaciteit van 40 plaatsen. Vanaf februari 2006 is de instroom gestart; er zijn op dit moment 29 tbs-gestelden geplaatst. De nabijgelegen zeer beperkt beveiligde inrichting (ZBBI) De Marstal is eveneens onderdeel van PI Noord Brabant Noord. Hier verblijven gedetineerden in de laatste fase van hun detentie (met een maximaal strafrestant van zes maanden). Vier gedetineerden zijn in het kader van hun detentiefasering in De Corridor te werk gesteld als keukenhulp of schoonmaker. De tewerkstelling van deze gedetineerden is, nadat de locatie gewijzigd was in een tbs-voorziening, gehandhaafd. Zoals uit de uitzending van 23 mei jl. blijkt is in ieder geval één van de tewerkgestelde gedetineerden betrokken bij de vermeende in- en uitvoer van goederen. De overgang begin dit jaar van het functioneren als een gevangenis met de bestemming van beperkt beveiligde inrichting naar het functioneren als een (gesloten) tbs-instelling is gepaard gegaan met de nodige bouwkundige aanpassingen. Ook de beveiligingsprocedure voor De Corridor werd aangepast. Deze voorziet in een toegangscontrole waarbij onderscheid wordt gemaakt tussen controle van bezoek en personeel. Het personeel werd geïnstrueerd over de nieuwe, strengere beveiligingsvereisten. Deze zijn echter op onderdelen onvoldoende uitgevoerd, waardoor de tewerkgestelde gedetineerden bij de toegang tot het gebouw ten onrechte werden beschouwd als personeel en daarom alleen visueel gecontroleerd werden. Hierdoor was het mogelijk dat de tewerkgestelde gedetineerden ongecontroleerd goederen mee naar binnen en/of buiten konden nemen. </antwoord>
      <antwoord nummer="6 en 7">Op 20 april 2006 is gesignaleerd dat één van de vier gedetineerden zijn medewerking zou hebben verleend aan bovengenoemd tv-programma. Diezelfde dag heeft de directie van PI Noord Brabant Noord aan de Gedetineerden Recherche Informatie Punt (GRIP) verzocht onderzoek te doen naar de gebeurtenissen. Deze heeft de politie gevraagd om de gedetineerde (die op 6 april 2006 uit detentie is ontslagen) die meegewerkt zou hebben aan het tv-programma om een verklaring te vragen. Hij heeft verklaard geen contact met Peter R. de Vries te hebben gehad. Naast dit onderzoek zijn de volgende maatregelen getroffen. Direct na de signalering op 20 april 2006 is de tewerkstelling van de gedetineerden in De Corridor beëindigd. Binnen De Corridor is een gerichte zoekactie gedaan naar de aanwezigheid van eventueel naar binnen gebrachte goederen. Deze zijn niet aangetroffen. De directie van de locatie heeft de toegangsprocedures getoetst op veiligheid en volledigheid. Tot slot zijn alle penitentiaire inrichtingen op de hoogte gesteld en worden hun toegangsprocedures op volledigheid getoetst. De burgemeester van de gemeente waartoe De Corridor behoort, is geïnformeerd over de uitzending van Peter R. de Vries. Zij heeft daags voor de uitzending de omwonenden van De Corridor geïnformeerd over de getroffen maatregelen. </antwoord>
      <antwoord nummer="8">In januari 2006 is de plaatselijke bevolking via de gemeente Landerd, waarvan Zeeland een onderdeel is, geïnformeerd over de nieuwe bestemming van De Corridor en de wijze waarop de beveiliging wordt vormgegeven. De burgemeester is – zoals hierboven aangegeven – geïnformeerd over de uitzending en de getroffen maatregelen en heeft op haar beurt de gemeenteraad en de omwonenden op de hoogte gesteld. De stelling dat er maandenlang een onveilige situatie is geweest wordt niet door mij onderschreven. Naar mijn oordeel is ondanks de geconstateerde onvolkomenheid de veiligheid niet in het geding is geweest. </antwoord>
      <noten afkomstig="antwoord"/>
   </antwoorden>
</kvr>
