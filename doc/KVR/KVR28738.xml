<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roefs en Smeets (beiden PvdA) aan de ministers van Volkshuisvesting, Ruimtelijke Ordening en Milieubeheer en van Economische Zaken over milieuzones. (Ingezonden 13 juni 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28738
</item>
         <item attribuut="Inhoud">Vragen over de verschillen in plannen tussen gemeenten en over de communicatie met het bedrijfsleven met betrekking tot het inrichten van milieuzones. Zie ook eerdere vragen van het lid Duyvendak, Aanhangsel van de Handelingen II, 2006-2007, nr. 1365.</item>
         <item attribuut="Rubriek">Handel en economie (Binnenlandse handel) Milieu (Luchtverontreiniging) Ruimtelijke ordening en infrastructuur (Steden) Verkeer, vervoer en waterstaat (Goederenvervoer)</item>
         <item attribuut="Trefwoorden">Detailhandel Goederenvervoer Luchtverontreiniging Steden</item>
         <item attribuut="Vindplaats">Kamervragen met antwoord 2006-2007, nr. 2107, Tweede Kamer</item>
         <item attribuut="Vraagnr_bij_indiening">2060718110</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Roefs</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2007-07-05</item>
         <item attribuut="Datum_indiening">2007-06-13</item>
         <item attribuut="Document-id">KVR28738</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4463" allpagenumbers="4463 4464 4465" vetnummer="2060718110" code="0607tkkvr2107" lopendefooter="Tweede Kamer, vergaderjaar 2006–2007, Aanhangsel" filenaam="KVR28738" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2107" onderwerp="" indiendatum="2007-06-13">
         <vrager partij="PvdA" oorsprong="parlement">Roefs</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken</vraagt-aan>
      </vraagdata>
      <antwoorddata antwoorddatum="2007-07-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het artikel «Milieuzones zetten hek om stad»? <voetnoot nummer="1"/>
      </vraag>
      <vraag nummer="2">Is het waar dat gemeenten die het convenant hebben ondertekend niet zondermeer kunnen overgaan tot zone-invoering? </vraag>
      <vraag nummer="3">Deelt u de mening dat niet alle gemeenten het stappenplan volgen en onder andere de stap om samen met brancheorganisaties te kijken naar alternatieven kennelijk overslaan? Zo neen, waarom niet? </vraag>
      <vraag nummer="4">Wat is het standpunt van de Commissie Stedelijke Distributie over de huidige ontwikkelingen in de diverse pilot-gemeenten? </vraag>
      <vraag nummer="5">Staan de grote verschillen in regelgeving tussen de tien convenant-steden niet op gespannen voet met de oproep van de Commissie Stedelijke Distributie om de milieuzones op elkaar af te stemmen? Zo neen, waarom niet? </vraag>
      <vraag nummer="6" voetnoot="2">Welke stappen heeft u ondernomen en gelet op uw beantwoording op eerdere schriftelijke vragen over retrofit-roetfilters en milieuzones <voetnoot nummer="2"/>waarin u de toezegging deed om naar uniforme toegangseisen tussen gemeenten te streven, of gaat u nog ondernemen? </vraag>
      <vraag nummer="7">Welke gevolgen heeft de gehanteerde procedure voor (toeleveranciers van) winkels in de binnenstad en de ambulante handel? </vraag>
      <vraag nummer="8">Waarom wordt geen overgangstermijn gehanteerd, zodat ondernemers zonder negatieve gevolgen voor de bedrijfsvoering aan de normen in het convenant kunnen voldoen? </vraag>
      <noten afkomstig="vraag">
         <noot nummer="1" datum="2007-05-22" bron="Trouw">Trouw, 22 mei 2007</noot>
         <noot nummer="2" documenttype="Kamervragen" documentnummer="1365" documentjaargang="2006-2007">Aanhangsel Handelingen, nr. 1365, vergaderjaar 2006–2007.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het convenant omvat een stappenplan. De bedoeling van het stappenplan is dat de gemeenten met betrokken partijen tot een proces komen teneinde de milieuzone zonder veel problemen en met draagvlak in te kunnen stellen. Ook moet ten tijde van dat proces de onderbouwing voor het instellen van de milieuzone (bv. door het aantonen van knelpunten op het gebied van luchtkwaliteit) worden onderzocht en hard gemaakt. Het convenant is mede bedoeld om uniformiteit in het proces te brengen en om draagvlak bij partijen te creëren. Er kan dus als de afspraken van het convenant worden gevolgd inderdaad niet zomaar een zone worden ingesteld. Daarmee is een proces verbonden. </antwoord>
      <antwoord nummer="3">Het stappenplan is geen keurslijf, maar een scenario, waarin wordt aangegeven welke stappen genomen worden om het proces goed te laten plaatsvinden. Het is daarbij mogelijk, dat een gemeente vindt dat sommige stappen in elkaar kunnen worden geschoven, andere stappen al genomen zijn of dat onderzoek reeds is gedaan en alleen publiek hoeft te worden gemaakt. Mij bereiken inderdaad berichten dat sommige steden soms wat minder goed communiceren met de brancheorganisaties. Tot mijn genoegen is het wel zo, dat meestal – als de brancheorganisaties daarover aan de bel trekken – partijen weer tot overleg komen. Het is gewenst dat een milieuzone gezamenlijk met o.a. de brancheorganisaties tot stand wordt gebracht, om zo ook draagvlak te hebben en allerlei mogelijke juridische complicaties tegen te gaan. </antwoord>
      <antwoord nummer="4" voetnoot="2">De Commissie maakt geen verschil tussen gemeenten die het milieuconvenant hebben getekend gemeenten die dat niet hebben gedaan. Voor alle decentrale overheden geldt immers de Nota Mobiliteit waarin is afgesproken dat bedrijfsleven en decentrale overheden gezamenlijk verantwoordelijk zijn voor een duurzame en efficiënte bevoorrading van de steden. Zij dienen gezamenlijk tot bindende afspraken hierover te komen. De Commissie ziet het milieuconvenant als een goede stap in de zin dat eenheid van maatregelen in gemeenten met een luchtkwaliteitsprobleem wordt bevorderd en dat dit convenant ook door bedrijfsleven en V&amp;W is ondertekend. Behalve Utrecht en Den Haag hebben de meeste gemeenten zich vervolgens vooral geconcentreerd op de juridische totstandkoming van de milieuzone, de communicatie daaromheen en de handhaving. De Commissie betreurt het dat de maatschappelijke bijdragen van een efficiëntere bevoorrading niet altijd worden erkend. Integrale aanpak van de bevoorrading in gemeenten (o.a. verruiming van venstertijden en voertuigeisen) in combinatie met schonere voertuigen geeft een maximaal effect op de luchtkwaliteit (incl. CO <voetnoot nummer="2"/>). Bovendien heeft dat positieve invloed op de verkeersveiligheid en de congestie in en naar de binnenstad. Dit blijkt ook uit TNO onderzoek en deze effecten kunnen met de Rekenmodule uit de Instrumentenmap van de Commissie stedelijke distributie per gemeente en per maatregel worden berekend. Ook het bedrijfsleven kan in die samenwerking worden uitgedaagd de bundeling van vervoersstromen verder uit te werken en ook met de detailhandel kunnen betere ontvangstmogelijkheden worden georganiseerd. Langzaamaan ziet de Commissie wel beweging ontstaan. Enerzijds omdat het bedrijfsleven sinds een half jaar dit onderwerp bij gemeenten effectiever agendeert. Anderzijds omdat gemeenten vanuit het onderwerp luchtkwaliteit het bedrijfsleven als partner beginnen te ontdekken. Dat geeft op dit moment een wisselend beeld. </antwoord>
      <antwoord nummer="5">Mij zijn geen grote verschillen in regelgeving bekend tussen de tien convenant-steden. Integendeel conform het convenant is sprake van uniforme toegangsregels en ook uniforme langdurige ontheffingen. Wel is het zo, dat de introductiedatum van de zone niet overal gelijk is en dat de handhaving na instelling van de zone de eerste tijd in de mate van striktheid verschilt. Dit betreft ook de lokale bevoegdheid voor het verlenen van dagontheffingen. </antwoord>
      <antwoord nummer="6">Het convenant laat de eigen bevoegdheden van gemeenten onverlet. Middels een verkeersbesluit of een algemene plaatselijke verordening is het mogelijk om een milieuzone in te stellen, waarbij uiteraard ook nut en noodzaak en de afweging van belangen plaats vindt. Het convenvant heeft als bedoeling, mede op verzoek van de vervoersorganisaties en winkeliers, zoveel mogelijk uniforme toegangseisen te hanteren en bovendien uniforme processen bij de opbouw van de milieuzones te bevorderen. Hierbij heb ik een aantal stappen ondernomen en staan nog enige stappen op de agenda. Voorbeelden hiervan zijn: – De keuze vanwege fraudebestendigheid om in overleg met het openbaar ministerie en de politie te gaan handhaven op basis van de kentekenregistratie van de RDW. Dit maakt handhaving met camera’s mogelijk en een geautomatiseerd systeem van boeteafhandeling. Ook hoeft het voertuig en/of de bestuurder niet staande te worden gehouden door een opsporingsambtenaar, waardoor handhaving effectiever en efficiënter wordt. In het begin zal overigens sprake zijn van handhaving door bijzondere opsporingsambtenaren (boa’s). – De keuze voor een nieuw nationaal verkeersbord voor milieuzones dat van toepassing wordt op meerdere, nader bij ministeriële regeling te bepalen, voertuigcategorieën. – Het oprichten door mijn ministerie van een centraal loket voor langdurige ontheffingen voor voertuigen die voldoen aan de toelatingscriteria die zijn vastgelegd in het convenant. Hiermee worden de administratieve lasten voor betrokken partijen geminimaliseerd en ontstaat er harmonisatie in criteria en tarieven voor dergelijke ontheffingen. Dit alles laat onverlet dat gemeenten die dat willen zelf een milieuzone kunnen instellen en lokaal de handhaving kunnen organiseren. Daarbij wil ik er ten slotte op wijzen dat er bij de besluitvorming tot instelling van een milieuzone sprake moet zijn van een zorgvuldig proces,zodat het besluit ook in juridische zin zo robuust mogelijk is. Dit is ook een belangrijke doelstelling van het huidige milieuzone-convenant voor de vrachtauto, dat daartoe een stappenplan voor het besluitvormingsproces bevat. – Een bestuurlijk overleg dat op 19 juni heeft plaatsgevonden, waarin knelpunten zijn besproken en afspraken zijn gemaakt over het vervolgtraject. </antwoord>
      <antwoord nummer="7">De procedure leidt ertoe dat genoemde groepen op de hoogte zijn van de consequenties van de implementatie van de zone. Voorzover winkels bevoorraad worden met vrachtauto’s met een euro 0 en een euro 1 motor zal dit niet meer kunnen, als de zone eenmaal geïmplementeerd is. Een schonere vrachtauto zal de leveranties moeten doen of er zal – en dat geldt met name de ambulante handel – gewerkt moeten worden met dagontheffingen. Het is de bedoeling van de maatregel dat wordt bevorderd dat met schonere vrachtauto’s of vrachtauto’s met een roetfilter erop wordt gereden ten behoeve van een betere luchtkwaliteit. </antwoord>
      <antwoord nummer="8">Er is een overgangstermijn gehanteerd. Het convenant is in maart 2006 ondertekend. Sedertdien zijn de convenantspartijen aan het werk geweest om tot implementatie te komen, o.a. via toepassing van het stappenplan. Ook is door gemeenten en brancheorganisaties en door VROM uitgebreid gecommuniceerd over de instelling van de zones. Daarnaast is er sprake van een subsidieregeling voor roetfilters voor Euro 2 en Euro 3 motoren. Ook stimuleren we Euro 5 en hoger met respectievelijk € 2 500,– en € 5 000,– bij de aanschaf. Het is wel zo, dat vrachtauto’s met een euro 0 en 1 motor uit de zone gaan worden geweerd. Dit soort vrachtauto’s is sterk verontreinigend en al behoorlijk oud, meestal meer dan 13 jaar en reeds lang afgeschreven. Bezitters van zo’n wagen zullen een nieuwere aan moeten schaffen om in de zone te komen dan wel een dagontheffing aan moeten vragen. </antwoord>
      <noten afkomstig="antwoord"/>
   </antwoorden>
</kvr>
