<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wijmen (CDA) aan de staatssecretaris van Landbouw, Natuurbeheer en Visserij over de verkoop van een bos aan de gemeente Oosterhout. (Ingezonden 1 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9860
</item>
         <item attribuut="Inhoud">Vragen over de voorgenomen verkoop door de Staat van het zgn. defensiebosje bij Oosterhout aan de gemeente Oosterhout, die het bos wil kappen om er woningen te gaan bouwen.</item>
         <item attribuut="Rubriek">Natuur (Natuurmonumenten)</item>
         <item attribuut="Trefwoorden">Bossen Natuurbescherming</item>
         <item attribuut="Vindplaats">Kamervragen met antwoord 1998-1999, nr. 1814, Tweede Kamer</item>
         <item attribuut="Vraagnr_bij_indiening">2989913730</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Wijmen</persoon>
         </item>
         <item attribuut="Datum_reaktie">1999-07-27</item>
         <item attribuut="Datum_indiening">1999-06-01</item>
         <item attribuut="Document-id">KVR9860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3641" allpagenumbers="3641 3642" vetnummer="2989913730" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9860" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1814" onderwerp="" indiendatum="1999-06-1">
         <vrager partij="CDA" oorsprong="parlement">Van Wijmen</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-07-27">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat de Staat een bosje van 5 hectare (het zogenaamde «defensiebosje») onderdeel uitmakend van de Ecologische Hoofdstructuur, voor 2 miljoen gulden wil verkopen aan de gemeente Oosterhout, die het bos wil kappen om er woningen te gaan bouwen? </vraag>
      <vraag nummer="2">Kunt u uitleggen of en, zo ja, op welke wijze deze verkoop te rijmen is met het beschermingsbeleid voor de Ecologische Hoofdstructuur van diezelfde Staat, dat er in de eerste plaats op gericht is om bestaande bos- en natuurgebieden duurzaam te behouden? </vraag>
      <vraag nummer="3">Kunt u aangeven of er tussen de ministeries afspraken bestaan omtrent de verkoop van gronden die deel uitmaken van de Ecologische Hoofdstructuur en, zo ja, welke? </vraag>
      <vraag nummer="4">Is het bovengenoemde voorbeeld in overeenstemming met deze afspraken? </vraag>
      <vraag nummer="5">Is het u bekend dat er in het onderhavige geval nog beroepen lopen tegen het bestemmingsplan dat voorziet in de woningbouw en dat het dus nog geenszins duidelijk is of het woningbouwplan van de gemeente Oosterhout doorgang vindt? Bent u het eens met de stelling dat deze verkoop dan ook niet alleen strijdig is met het EHS-beleid, maar bovendien voorbarig is en voldongen feiten creëert? </vraag>
      <vraag nummer="6">Kunt u in dit geval nog ingrijpen om dit te gelde maken van bos door de Staat te voorkomen? </vraag>
      <vraag nummer="7">Kunt u aangeven hoe u dit soort verkopen in de toekomst denkt te voorkomen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Voor de EHS geldt de PKB-SGR beschermingsformule voor de Ecologische Hoofdstructuur. Deze formule luidt: «Het rijksbeleid staat ingrepen en ontwikkelingen in en in de onmiddellijke nabijheid van Kerngebieden niet toe indien deze wezenlijke kenmerken of waarden van het kerngebied aantasten. Alleen bij een zwaarwegend maatschappelijk belang kan hiervan worden afgeweken. De aanwezigheid van een dergelijk belang wordt op basis van een voorafgaand onderzoek vastgesteld. Hierbij moet tevens worden nagegaan of aan dit belang niet redelijkerwijs elders of op andere wijze tegemoet kan worden gekomen». Terzake heeft de Provinciale Planologische Commissie voor de provincie Noord-Brabant bij het ontwerp-bestemmingsplan «Masterplan Vrachelen III», waarvan het bosgebied een klein gedeelte uitmaakt, het volgende opgemerkt: «De commissie is van mening dat het masterplan nagenoeg geen aantasting tot gevolg heeft van het zuidelijk gelegen waardevolle bosgebied en die kwaliteiten respecteert en vervult. De commissie constateert dat op basis van een aantal kwaliteitsoverwegingen gekozen is voor een planstructuur waarin aan de westzijde een bosperceel gekapt moet worden. Het provinciale ruimtelijke beleid kent voor bosopstanden een zware bescherming. Omdat dit perceel gelegen is op een locatie die essentieel is om de relatie tussen het wonen en de waterplas tot stand te brengen en als zodanig van bijzondere betekenis is voor het verwezenlijken van een hoogwaardige plankwaliteit voor deze VINEX-locatie, acht de commissie voldoende argumenten aanwezig om in dit geval bij hoge uitzondering hiermee in te stemmen. Voorwaarde daarbij is wel dat de compensatie van dit bosperceel in ruime mate moet voldoen aan het terzake geldende compensatiebeleid en wordt ingezet voor de verbetering van de ecologische kwaliteit en samenhang van de zuidelijk gelegen groene contramal. De commissie nodigt de gemeente uit de bedoelde versterking van de duurzame groenstructuur en de inzet van de compensatie in de vervolgstap te concretiseren». Het onderzoek in het masterplan geeft inzicht in het maatschappelijk belang en de alternatieven. De locatie maakt deel uit van de VINEX-bouwtaakstelling van de stadsregio Breda. In het streekplan van de provincie Noord-Brabant (juli 1992), vervolgens uitgewerkt in het streekplan uitwerkingsplan van maart 1995, heeft gefaseerd, op hoofdlijnen, besluitvorming plaatsgehad over de ontwikkeling van de kern Oosterhout. In het streekplan uitwerkingsplan is geconcludeerd, dat de enige reële uitbreiding van Oosterhout naar het westen is: de locatie Vrachelen. Gelet op voorgaande onderbouwing en het feit dat er reeds besluitvorming had plaatsgevonden voordat het PKB/SGR tot stand kwam, heb ik geen redenen aanwezig geacht om te concluderen dat de beschermingsformules voor de EHS onjuist zijn toegepast. Ik heb me dan ook niet tegen deze ontwikkeling verzet. Dit laat uiteraard onverlet dat de rechter tot een ander oordeel kan komen. </antwoord>
      <antwoord nummer="3">Op 8 februari 1996 zijn afspraken gemaakt tussen het Ministerie van LNV en de Departementen van Defensie en van Financiën (Directie Domeinen) over de afstoting van defensieterreinen. De procedure die door de Dienst der Domeinen wordt gevolgd met overtollige Defensieterreinen en opstallen bestaat hierin dat door de Dienst der Domeinen per object wordt geïnventariseerd welk departement in het algemeen belangstelling heeft. Indien bij het rijk geen belangstelling bestaat wordt door de Dienst der Domeinen via de zgn. «leur»-procedure (na het rijk volgen de provincie, gemeente en uiteindelijk openbare verkoop) tot afhandeling overgegaan. </antwoord>
      <antwoord nummer="4">Het defensieterrein maakt deel uit van de Ecologische Hoofdstructuur (EHS). Van dit defensieterrein is een zeer klein gedeelte overgedragen aan de gemeente Oosterhout. Ingrepen en ontwikkelingen in gronden die behoren tot de Ecologische Hoofdstructuur zijn in beginsel niet toegestaan, tenzij zich een zwaarwegend maatschappelijk belang voordoet. Dit staat ter beoordeling aan de rijksoverheid middels het PKB/SGR en nadien aan de Provinciale Planologische Commissie. Omdat de gemeente Oosterhout geen verdere uitbreidingsmogelijkheden had, heeft de Provinciale Planologische Commissie voor het bestemmingsplan «Masterplan Vrachelen III» een uitzondering gemaakt op het uitgangspunt van de EHS. Omdat het betreffende terrein geen bestemming als bos of natuur meer had, is de normale «leur»-methode, zoals deze omschreven is onder vraag 3, in dit geval niet gevolgd. Indien het betreffende terrein was blijven behoren tot de EHS zou verkoop door de staat niet hebben plaatsgevonden. </antwoord>
      <antwoord nummer="5">Het is mij bekend dat er in het onderhavige geval nog beroepen lopen tegen het bestemmingsplan. Ik wacht de voortgang van de beroepsprocedures af. Op de afloop van deze procedures kan ik niet vooruitlopen. (Zie voorts mijn antwoord op vraag 2 en 3). </antwoord>
      <antwoord nummer="6">Ik verwijs u hiervoor naar mijn antwoord op vraag 2. </antwoord>
      <antwoord nummer="7">Hiervoor verwijs ik u naar de beantwoording in vraag 2 en 3. </antwoord>
      <noten afkomstig="antwoord"/>
   </antwoorden>
</kvr>
