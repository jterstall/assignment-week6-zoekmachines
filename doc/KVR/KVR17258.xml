<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Volksgezondheid, Welzijn en Sport over de ambulancezorg in Nederland. (Ingezonden 21 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17258
</item>
         <item attribuut="Inhoud">Vragen over het bericht dat ambulances vaak niet binnen een kwartier ter plekke kunnen zijn, met name in Midden-Limburg en West-Brabant.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Ambulancevervoer</item>
         <item attribuut="Vindplaats">Kamervragen met antwoord 2002-2003, nr. 835, Tweede Kamer</item>
         <item attribuut="Vraagnr_bij_indiening">2020306000</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2003-02-27</item>
         <item attribuut="Datum_indiening">2003-01-21</item>
         <item attribuut="Document-id">KVR17258</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1753" allpagenumbers="1753 1754" vetnummer="2020306000" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17258" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="835" onderwerp="" indiendatum="2003-01-21">
         <vrager partij="VVD" oorsprong="parlement">Wilders</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-27">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Ambulance vaak niet op tijd»? <voetnoot nummer="1"/>
      </vraag>
      <vraag nummer="2">Is het waar dat meer dan 1 miljoen mensen er niet op kunnen rekenen dat in geval van nood binnen een kwartier een ambulance ter plekke is? </vraag>
      <vraag nummer="3">Is het waar dat deze situatie het meest schrijnend en ernstig is in Midden-Limburg en West-Brabant? Vindt u dit acceptabel? </vraag>
      <vraag nummer="4">Bent u bereid om, vooruitlopend op een definitieve structurele oplossing voor het gehele land, terstond maatregelen te nemen om de meest schrijnende situatie als het gaat om ambulancezorg in Midden-Limburg en West-Brabant per direct te verbeteren? </vraag>
      <noten afkomstig="vraag">
         <noot nummer="1" datum="2003-01-17" bron="Dagblad De Limburger">Dagblad De Limburger, 17 januari 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. Op dit moment zijn er nog te veel plekken in Nederland waar ambulances niet op tijd bij patiënten kunnen komen. Daarom heeft het RIVM in opdracht van het ministerie van VWS onderzoek uitgevoerd naar spreiding en beschikbaarheid van ambulancevervoer. Het RIVM-rapport «Ambulances binnen bereik» is gemaakt naar aanleiding van een eerder rapport van het RIVM «Niet zonder zorg». Dat rapport concludeerde namelijk dat de spreiding en beschikbaarheid verbeterd konden worden. </antwoord>
      <antwoord nummer="2">Het onderzoeksrapport «Niet zonder zorg» van het RIVM, de IGZ en het CTG dat dit aantoont, is in juni 2001 aan de Tweede Kamer aangeboden. Dit rapport beschrijft de kwaliteit en doelmatigheid in de ambulancezorg. Uit dit onderzoek bleek dat meer dan 1 miljoen mensen buiten de 15 minutengrens van een ambulancepost wonen. Overigens betekent dit niet dat een ambulance dan ook altijd te laat komt; sommige regio’s anticiperen op ritten met behulp van mobiele paraatheid. Het RIVM-rapport «Niet zonder zorg» wijst met nadruk op het belang van RAV-vorming (Regionale Ambulance Voorziening). Indien bij het vaststellen van de standplaatsen de provincie- en regiogrenzen buiten beschouwing zouden worden gelaten, kan een betere beschikbaarheid van ambulances worden gerealiseerd. Het RIVM-rapport toont aan dat overschrijdingen ofwel duiden op problemen met betrekking tot spreiding van standplaatsen ofwel op problemen met beschikbaarheid van ingezette ambulances. Ook de wijze waarop de ambulancezorg in regionaal verband is georganiseerd, is van invloed op de beschikbaarheid en aanrijtijden. Het inzetten van meer ambulances, zonder eerst de spreiding goed te regelen, biedt naar verwachting geen oplossing voor overschrijdingen. </antwoord>
      <antwoord nummer="3">In het RIVM-rapport «Ambulances binnen bereik» is een urgentieladder van knelpuntgebieden opgenomen. Deze knelpuntgebieden zijn geordend naar absolute omvang van het aantal overschrijdingen. West-Brabant en Midden-Limburg staan inderdaad bovenaan op de urgentieladder en zijn op te vatten als knelpuntgebieden waar de meeste overschrijdingen in relatie tot spreiding voorkomen. Met AmbulanceZorg Nederland, de Vereniging Nederlandse Gemeenten, Zorgverzekeraars Nederland en het InterProvinciaal Overleg heb ik over knelpunten in de ambulancezorg regelmatig bestuurlijk overleg. De aanpak van de knelpunten zal plaats vinden in het perspectief van het landelijk spreidings- en beschikbaarheidsplan. </antwoord>
      <antwoord nummer="4">Ik geef de voorkeur aan een structurele verbetering in de gehele ambulancezorg in Nederland in plaats van enkele gebieden eruit te lichten. Een structurele verbetering van de ambulancezorg kan worden bereikt door een combinatie van maatregelen. Voor een betere spreiding zijn door het RIVM 2 scenario’s uitgewerkt in het RIVM-onderzoek «Ambulances binnen bereik». Het plan geeft verschillende scenario’s die als basis dienen voor de verbetering van de ambulancezorg in Nederland. Op dit moment kan 89% van de burgers binnen de aanrijtijd van 15 minuten bereikt worden met gesloten regiogrenzen (1,7 miljoen dus niet). Met open grenzen is dit percentage 91,6%. Binnen de twee scenario’s wordt aangegeven hoe dit percentage kan worden verhoogd naar 95% danwel 97% van de Nederlanders. Met het bestuur van Zorgverzekeraars Nederland (ZN), het bestuur van het Interprovinciaal Overleg (IPO), de Vereniging Nederlandse Gemeenten (VNG) en AmbulanceZorg Nederland (AZN) heb ik op 13 februari jl. bestuurlijk overleg gevoerd. Er is afgesproken dat scenario 2 (een optimale spreiding door middel van herplaatsing van standplaatsen en het bijplaatsen van nieuwe standplaatsen) zal worden getoetst in de regio’s. De regionale uitwerking zal ertoe leiden dat er regionale verbeteringen worden doorgevoerd om te komen tot een definitief spreiding- en beschikbaarheidsplan. Zoals reeds aangegeven zal de aanpak van de knelpunten in de ambulancezorg plaatsvinden in het perspectief van het landelijk spreiding- en beschikbaarheidsplan. Voor acute specifieke knelpunten bestaat de mogelijkheid om in overleg met de zorgverzekeraar en het College Tarieven Gezondheidszorg tot een oplossing te komen. Het CTG heeft hiervoor een aantal voorwaarden geformuleerd. Individuele verzoeken die aan de voorwaarden voldoen kunnen aan het CTG worden voorgelegd. </antwoord>
      <noten afkomstig="antwoord"/>
   </antwoorden>
</kvr>
