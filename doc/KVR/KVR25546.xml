<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verdaas en Wolfsen (beiden PvdA) aan de staatssecretaris van Verkeer en Waterstaat over Air Holland. (Ingezonden 24 april 2006); Antwoord</item>
         <item attribuut="Bestand">40Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25546
</item>
         <item attribuut="Inhoud">Vragen naar aanleiding van het programma Profiel (19 april 2006, KRO) over de vergunningverlening aan Air Holland. Uit de in het programma getoonde informatie blijkt dat de door Air Holland verstrekte informatie te laat, onjuist en onvolledig was en dat de maatschappij niet voldeed aan het gestelde in de Verordening.</item>
         <item attribuut="Rubriek">Bedrijfsleven en industrie (Bedrijfsresultaten) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Vergunningen Verslaggeving ondernemingen</item>
         <item attribuut="Vindplaats">Kamervragen met antwoord 2005-2006, nr. 1422, Tweede Kamer</item>
         <item attribuut="Vraagnr_bij_indiening">2050612250</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Verdaas</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2006-05-09</item>
         <item attribuut="Datum_indiening">2006-04-24</item>
         <item attribuut="Document-id">KVR25546</item>
         <item attribuut="Omvang">6 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3027" allpagenumbers="3027 3028 3029 3030 3031 3032" vetnummer="2050612250" code="0506tkkvr1422" lopendefooter="Tweede Kamer, vergaderjaar 2005–2006, Aanhangsel" filenaam="KVR25546" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1422" onderwerp="" indiendatum="2006-04-24">
         <vrager partij="PvdA" oorsprong="parlement">Verdaas</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-9">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Heeft u de kennisgenomen van het programma Profiel en de daarin gedane uitspraken en getoonde documenten inzake Air Holland? <voetnoot nummer="1"/>
      </vraag>
      <vraag nummer="2">Bent u bereid de documenten die via de WOB aan de redactie van Profiel zijn gestuurd zo spoedig mogelijk aan de Kamer te doen toekomen? </vraag>
      <vraag nummer="3">Kunt u de Kamer een feitelijk overzicht geven van het proces van vergunningverlening dan wel vergunningverlenging inzake Air Holland vanaf begin 2000 tot aan het faillissement van Air Holland in 2004, zowel waar het de zogeheten Air Operator’s Certificate als de exploitatievergunning (ook wel economische vergunning) betreft? Kunt u in dit overzicht aangeven op welke momenten de vergunningen voor welke periode zijn verstrekt en op grond van welke informatie dit is gebeurd? </vraag>
      <vraag nummer="4">Kunt u een analyse geven van de volledigheid en juistheid van de door Air Holland verstrekte informatie op de momenten dat de vergunningen verstrekt dan wel verlengd zijn? </vraag>
      <vraag nummer="5">Wat zijn de exacte overwegingen geweest om tot verstrekking dan wel verlenging van de vergunningen over te gaan op momenten dat de door Air Holland te leveren informatie te laat, onjuist of onvolledig was? </vraag>
      <vraag nummer="6" voetnoot="2">Kunt u nader specificeren en aangeven op welke momenten niet letterlijk is voldaan aan het gestelde in de Verordening als het gaat om het overleggen van goedgekeurde verklaringen van externe accountants? <voetnoot nummer="2"/>Wat zou nodig zijn geweest om wel letterlijk aan het gestelde in de Verordening te voldoen? Wat zijn uw overwegingen geweest om niet letterlijk aan het in de Verordening gestelde te voldoen? </vraag>
      <vraag nummer="7">Hoe verhoudt het toezicht op Air Holland in de periode 2000 tot 2004 zich tot het toezicht op andere maatschappijen? Is bij het toezicht op andere maatschappijen ook sprake van «niet letterlijk voldoen aan het gestelde in de Verordening»? Zo ja, kunt u dat nader specificeren? Zo neen, waarom is voor Air Holland dan een uitzondering gemaakt? </vraag>
      <vraag nummer="8" voetnoot="2">Heeft u elke maand de maandelijks opgevraagde exploitatiegegevens gekregen van Air Holland zoals u aangeeft in de antwoorden op eerdere Kamervragen? <voetnoot nummer="2"/>Zo neen, in welke maanden was dit niet het geval en waarom heeft dit niet geleid tot het intrekken of schorsen van de vergunning(en)? </vraag>
      <vraag nummer="9" voetnoot="2">Hoe verklaart u dat de curator van Air Holland aangeeft dat er nimmer sprake is geweest van bankgaranties terwijl u in antwoord op de al eerder genoemde Kamervragen <voetnoot nummer="2"/>aangeeft dat hier wel sprake van is? Kunt u aangeven op welke informatie u zich baseert en waarom dit tot een andere conclusie heeft kunnen leiden dan de conclusie van de curator? Kunt u die informatie ook aan de Kamer doen toekomen? </vraag>
      <vraag nummer="10">Is het feit dat de accountmanager van Air Holland bleek te zijn veroordeeld voor valsheid in geschrifte reden voor u om accountmanagers voortaan te screenen of dit mogelijk te maken? </vraag>
      <vraag nummer="11">Kunt u bevestigen dat op vluchten van Air Holland een of meerdere keren drugs zijn aangetroffen op plaatsen die de veiligheid van het betreffende toestel in gevaar hebben gebracht? Zo ja, wat is hierop uw reactie geweest en wat heeft u ondernomen om te voorkomen dat passagiers onnodig risico liepen? </vraag>
      <vraag nummer="12">Op welke momenten bent u op de hoogte gesteld van de drugsvondsten in toestellen van Air Holland? Door wie bent u op de hoogte gesteld? Wie heeft u zelf op welke momenten geïnformeerd? </vraag>
      <vraag nummer="13" voetnoot="2">Kunt u toelichten waarom u in antwoord op de al eerder genoemde Kamervragen <voetnoot nummer="2"/>stelt dat «de veiligheid op geen enkel moment in het geding kwam» terwijl uit de correspondentie die de redactie van Profiel in zijn bezit heeft blijkt dat er wel degelijk sprake is geweest van zowel een safety als security risico door smokkel van drugs? </vraag>
      <vraag nummer="14">Kan, los van het feit dat anders is besloten, het ontbreken van de juiste bedrijfseconomische informatie reden zijn tot het intrekken van de exploitatievergunning? </vraag>
      <vraag nummer="15">Kunt u deze vragen uiterlijk woensdag 26 april 2006 beantwoorden? </vraag>
      <noten afkomstig="vraag">
         <noot nummer="1" datum="2006-04-19" bron="KRO op Nederland 1 (22.45 uur tot 23.45 uur)">KRO op Nederland 1 (22.45 uur tot 23.45 uur), 19 april 2006</noot>
         <noot nummer="2">Dit onder verwijzing naar de antwoorden van Aanhangsel Handelingen nr. 919, vergaderjaar 2004–2005</noot>
      </noten>
   </vragen>
   <antwoorden aantal="15">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De verlening van exploitatievergunning en AOC geschiedt telkens op basis van beschikbare gegevens. Bij de exploitatievergunning gaat het om informatie die van belang is voor de vraag of een luchtvaartmaatschappij voldoet aan de algemene vergunningvoorwaarden. Veel van de informatie heeft betrekking op de financiële draagkracht van de luchtvaartmaatschappij. Deze informatie is nodig om te kunnen beoordelen of de onderneming in staat is om aan bestaande en potentiële verbintenissen te voldoen, gelet op de doelstelling van de Verordening ten aanzien van gezonde economische omstandigheden voor de luchtvaartmaatschappijen. Bij de AOC, het Air Operator Certificate, gaat het om informatie die betrekking heeft op de vereiste veiligheid van de vluchtopereraties. De gegevens worden door het ministerie verzameld (zoals via audits) of aangeleverd door de aanvrager dan wel houder van een exploitatievergunning en AOC. In de twee overzichten hieronder worden per vergunning – exploitatievergunning dan wel AOC – de relevante data opgegeven. Aanvullend is een overzicht in de bijlage opgenomen waarin alle verschillende momenten chronologisch zijn weergegeven. Exploitatievergunning Op 03 februari 2000 is de exploitatievergunning verstrekt, op basis van de op dat moment beschikbare bedrijfsgegevens en financiële garanties voor het bedrijfskapitaal. In de maanden daarna bleek dat Air Holland, daartoe gemaand door het Ministerie, niet kon aantonen dat het benodigde kapitaal ook daadwerkelijk kon worden vrijgemaakt, dit mede als gevolg van veranderingen van de samenstelling van de aandeelhouders. Toen daarop na herhaalde oproepen aan en gesprekken met de luchtvaartmaatschappij de zekerheid over voldoende kapitaal achterwege bleef, is op 2 mei 2000 aan Air Holland het voornemen kenbaar gemaakt tot het intrekken van de exploitatievergunning op basis de verstrekte gegevens waaruit voor het Ministerie onvoldoende zekerheid over de beschikbaarheid van onvoldoende financiële middelen is gebleken. Op 14 mei 2000 verklaart de firma Dorbeco dat zij namens nieuwe aandeelhouders het economisch beheer en risico heeft overgenomen van de bestaande aandeelhouders. Op 30 juni 2000 is er, naar aanleiding van de dan beschikbare aanvullende informatie, aanleiding tot een opschorting van het voornemen tot intrekken van de exploitatievergunning tot 1 oktober 2000; daarbij wordt aan Air Holland tevens gevraagd aanvullende informatie, waaronder een nieuw en beter bedrijfsplan voor de vluchtoperaties aan te leveren. Later, op 29 augustus 2000 wordt, met een herhaalde verwijzing naar het voornemen de exploitatievergunning alsnog in te trekken, gevraagd extra informatie aan te leveren, aan de hand waarvan Air Holland ook moet kunnen aantonen – op basis van een realistisch bedrijfsplan – vluchten onder eigen vergunningen uit te kunnen voeren. Het bedrijfsplan dat tot dan is gepresenteerd, werd namelijk nog niet voldoende geacht. Op 4 oktober 2000 vindt over het nieuwe bedrijfsplan een hoorzitting plaats tussen de RLD en Air Holland. Op 15 november 2000 wordt op basis van nieuwe aanvullende beschikbare informatie het besluit tot het intrekken van de exploitatievergunning opgeschort tot 1 februari 2001. Als dan blijkt dat aangeleverde additionele bedrijfsgegevens opnieuw onvoldoende zijn, is per brief van 5 februari wederom aangegeven dat de vergunning wordt ingetrokken indien geen bevredigende en afdoende informatie zou worden verstrekt over de financiële onderbouwing en over de duurzaamheid van de vluchten. Nadat die gegevens in de daaropvolgende maanden van 2001 werden verstrekt is op 30 juli 2001 besloten de exploitatievergunning niet in te trekken. Later, op 27 juni 2002, wordt wederom bij Air Holland verzocht om financiële informatie, vanwege een uitbreiding van activiteiten. Als de gevraagde informatie uitblijft, wordt op 5 augustus 2002 het voornemen tot schorsen van de exploitatievergunning aan Air Holland kenbaar gemaakt. De schorsing wordt niet doorgezet wanneer Air Holland op 7 augustus 2002 aangeeft dat door potentiële aandeelhouders (VG-Airlines) een geldlening wordt verstrekt die door een hypothecaire inschrijving is gedekt. Overigens is vernomen dat ook voor Eurocontrol dit feit aanleiding is geweest om de faillissementsaanvraag terug te trekken en een afbetalingsregeling te treffen met Air Holland. In 2002 en 2003 vraagt en ontvangt de Inspectie financiële maandrapportages over de exploitatie. Kortheidshalve verwijs ik naar de gegevens in het bijgevoegde overzicht. Op 14 maart 2003 wordt een financiering aangekondigd en aannemelijk gemaakt van € 15 miljoen. Op 14 juli 2003 wordt door het Ministerie toestemming verleend tot de vluchtuitvoering op Curac¸ao. Daarbij wordt ook om de exploitatiegegevens gevraagd vanwege de als gevolg van de nieuwe diensten aanzienlijke uitbreiding van activiteiten van de onderneming. Op 17 oktober 2003 wordt door Air Holland het contract met TUI en Thomas Cook getekend, dat garant staat voor 120.000 verkochte zitplaatsen en een cashflow voor ten minste 12 maanden. Het maandelijkse financiële toezicht wordt hierop weer teruggebracht tot de volgens de Verordening gebruikelijke éénmaal per jaar aan te leveren informatie, over het voorgaande boekjaar. Op 5 december 2003 wordt een nieuwe exploitatievergunning aangevraagd voor Air Holland II, waarbij op 8 januari 2004 bankgaranties worden verstrekt. De aanvraag voor de vergunning betekende ook het verzoek voor intrekking van de bestaande exploitatievergunning. Deze aanvraag is niet doorgezet. Op 19 februari 2004 verzoekt Air Holland zelf, vanwege de dan uitgesproken surséance, om uitstel voor het intrekken van de exploitatievergunning. Op 20 februari 2004 wordt uitstel verleend tot 25 februari 2004. Op 25 februari 2004 worden de activiteiten van Air Holland overgenomen door Holland Exel. Op 26 februari wordt het voornemen geuit de exploitatievergunning te schorsen, waarna de bewindvoerder dezelfde dag de Inspectie verantwoordelijk stelt voor de hierdoor toegebrachte schade. Op 1 maart 2004 vraagt de bewindvoerder uitstel van de schorsing tot 6 april 2004. Op 25 maart 2004 wordt het faillissement van Air Holland uitgesproken. Op 8 april 2004 wordt de exploitatievergunning ingetrokken. Op basis van de onderzochte correspondentie kan geconcludeerd worden dat het Ministerie steeds kritisch heeft gekeken naar het verstrekken van de vergunningen aan Air Holland. Vanwege het ontbreken van concrete en direct aantoonbare aanleidingen zoals vastgelegd in de Verordening 2407/92, was een intrekking dan wel schorsing niet gerechtvaardigd (volgens artikel 5 lid 5 kan de vergunningverlenende autoriteit overgaan tot schorsing of intrekking van een vergunning indien zij er niet van overtuigd zijn dat de luchtvaartmaatschappij in staat was gedurende een periode van twaalf maanden haar bestaande en potentiële verbintenissen na te komen, zie ook het antwoord op vraag 6) Air Operator Certificate In het algemeen geldt dat een AOC een beperkte werkingsduur heeft. De eerste afgifte op basis van de JAR-OPS (De Joint Airworthiness Requirements voor Aircraft Operations; dit zijn de thans geldende Europese standaarden voor de veiligheid van vluchtoperaties door luchtvaartmaatschappijen) heeft doorgaans een looptijd van één jaar. Een herhalingsafgifte kan twee jaar gelden. Zijn er bedenkingen, dan wordt een AOC voor 6 maanden of slechts 3 maanden afgegeven. Op 21 maart 2000 wordt het AOC geschorst aangezien er geen luchtvaartuigen meer ter beschikking staan van Air Holland. Op 22 mei 2000 wordt het voornemen tot intrekken van het AOC gemeld wegens het ontbreken van vliegtuigen. Air Holland geeft hierop aan dat één toestel op basis van lease wordt geëxploiteerd. Op basis van de daarna ter beschikking gestelde gegevens wordt op 28 september 2000 het AOC met 1 maand verlengd. Op 31 oktober 2000 wordt het AOC daarna met nog eens 5 maanden verlengd. Op 23 maart 2001 wordt het AOC verlengd met 6 maanden. Op 27 september 2001 wordt het AOC verlengd met 6 maanden. Op 27 maart 2002 wordt het AOC onder voorwaarden van steeds tijdig geïnformeerd te worden over de ontwikkelingen bij Air Holland en over de veiligheidsvoorwaarden verlengd met 3 maanden. Op 27 juni 2002 wordt het AOC onder dezelfde voorwaarden verlengd met 6 maanden. Op 17 december 2002 wordt het AOC onder dezelfde voorwaarden verlengd met 6 maanden. Op 30 juni 2003 wordt het AOC onder dezelfde voorwaarden verlengd met 3 maanden. Op 22 september 2003 wordt het AOC onder dezelfde voorwaarden verlengd met 9 maanden. Op 15 maart 2004 wordt het voornemen tot schorsen van het AOC genomen, in verband met het niet beschikbaar zijn van vliegtuigen voor de vluchtoperaties. Op 18 maart 2004 wordt dit voornemen omgezet in een schorsing. Op 25 maart 2004 wordt het faillissement van Air Holland uitgesproken en wordt de AOC ingetrokken. </antwoord>
      <antwoord nummer="4">Ja, een chronologisch overzicht van de informatie is bijgevoegd, zie bijlage. In 2000 is een exploitatievergunning verstrekt omdat de bedrijfsgegevens voldeden aan de gestelde voorwaarden uit de Verordening. Er ontstonden nadat Air Holland haar operaties startte, aarzelingen bij het Ministerie, hetgeen aanleiding heeft gegeven tot het kritisch volgen van de wijze waarop Air Holland voldeed aan de voorwaarden van de vergunningen die haar waren verstrekt. Deze aarzelingen ontstonden ondermeer op grond van de wijze waarop Air Holland de gegevens verstrekt. Op grond van de financiële draagkracht van de onderneming, was echter niet hard te maken dat de onderneming niet aan de voorwaarden (verstrekken van financiële gegevens) van de Verordening voldeed. Er is daarom intensiever toezicht gehouden op de maatschappij. Omwille van de actuele informatiebehoefte heeft bij dit toezicht het accent vervolgens gelegen op het continue aanleveren van informatie over de op dat moment recente financiële bedrijfsvoering. De informatie die gevraagd en verstrekt is, bleek geen aanleiding te geven tot schorsing danwel intrekking van de exploitatievergunning. Dat kan pas indien het Ministerie, zoals artikel 5 lid 5 van de Verordening stelt, «er niet van overtuigd te zijn dat de luchtvaartmaatschappij in staat was gedurende een periode van twaalf maanden haar bestaande en potentiële verbintenissen na te komen». De gegevens werden op dat moment als voldoende overtuigend beschouwd. </antwoord>
      <antwoord nummer="5">Met betrekking tot het AOC was op Air Holland een intensief toezicht van toepassing. In dit proces zijn verlengingen van 1, 3 of 6 maanden noodzakelijk gebleken. In deze (korte) periodes kon Air Holland aantonen conform de voorgestelde werkwijzen te opereren. Voor wat betreft de exploitatievergunning dient opgemerkt te worden dat deze voor onbepaalde termijn wordt afgegeven. Uiteraard bestaat de mogelijk een exploitatievergunning in te trekken of te schorsen. Lopende een vergunning wordt, naast de in de Verordening aangegeven reguliere informatie, regelmatig financiële informatie opgevraagd, teneinde te kunnen vaststellen of een luchtvaartmaatschappij voldoet aan de Europese Verordening. Dit is bij Air Holland op meerdere momenten gebeurd. Daarbij is ten aanzien van Air Holland op verschillende momenten, zoals aangegeven in het antwoord op vraag 3, het voornemen uitgesproken om tot schorsing van de exploitatievergunning over te gaan. De aanleiding daartoe is steeds het ontbreken van voldoende gegevens over de exploitatie en het benodigde bedrijfskapitaal geweest. Hoewel die informatie vaak pas na meerdere aanmaningen werd verstrekt, is deze uiteindelijk toch verkregen. Op dat moment vervalt dan ook de grond om een voornemen tot schorsing door te zetten. Voor verdere details verwijs ik naar het antwoord op vraag 3. </antwoord>
      <antwoord nummer="6">Zoals aangegeven in het antwoord op de tweede vraag van de kamervragen (verder: 919) die de leden Verdaas en Wolfsen op 21 december 2004 hebben gesteld, is in de jaren 2001, 2002 en 2003 niet letterlijk voldaan aan één van de elementen van de Verordening 2407/92. Het betreft hier de verplichting, op grond van artikel 5 lid 5 en lid 6, alsmede de bijlagen B en C van de Verordening. Deze verplichting houdt in dat luchtvaartmaatschappijen jaarrekeningen dan wel andere gevraagde rekeningen over het voorgaande boekjaar, dan wel een andere aangegeven periode dienen te verstrekken. Volgens de bijlagen dienen deze rekeningen door accountants te zijn goedgekeurd. In de genoemde gevallen is volstaan met het aanvaarden van interimrapportages en exploitatie-overzichten per maand. Opgemerkt dient te worden dat een jaarrekening een verantwoording achteraf is van de financiële bedrijfsresultaten. In de periode waarin extra toezicht op Air Holland noodzakelijk was, was een jaarrekening met balans en winst- en verliesrekeningen minder relevant. De dynamiek rondom de financiële bedrijfsvoering maakte het op dat moment urgenter naar huidige en toekomstige informatie te kijken en niet naar afsluitende informatie van een voorgaand boekjaar. Omwille van de actuele informatiebehoefte heeft daarbij het accent gelegen op het continue aanleveren van recente bedrijfs- en financiële gegevens. Tevens bestond de toezegging van registeraccountant C.C.M. Scholten, van Horlings Brouwer Horlings accountants van 25 juni 2003, om te komen tot een goedkeurende accountantsverklaring. Om wel aan de letterlijk gestelde voorwaarde van artikel 5 lid 6 te voldoen zou het ministerie diepgaander onderzoek naar de verstrekte gegevens moeten gelasten, inclusief een onderzoek middels een in te schakelen accountant. Hier is om de volgende redenen van afgezien: i Een diepgaander onderzoek paste niet in het beleid van een beperkte toetsing van de financiële draagkracht van luchtvaartmaatschappijen, op grond van de Nota Vergunningenbeleid van 1994. Voor een toelichting over die Nota verwijs ik naar het antwoord op de derde kamervraag van de leden Verdaas en Wolfsen (919). Ik kan u mededelen dat ik, zoals aangegeven in het antwoord op de vijfde vraag van genoemde leden, momenteel bezig ben met een aanpassing van het beleid, in het bijzonder op het punt van de financiële toetsing. Ik heb het voornemen deze herziening, in de vorm van een beleidsregel, voor het zomerreces aan de Kamer toe te sturen. Voor wat betreft de initiële afgifte van een exploitatievergunning wordt reeds geanticipeerd op dit nieuwe beleid en worden meer zekerheden verlangd van potentiële luchtvaartmaatschappijen. Als voorbeeld noem ik de aanvraagprocedure met betrekking tot de luchtvaartmaatschappij TUI/Arke Fly. ii Aan de hand van aangeleverde financiële gegevens en daarmee samenhangende verklaringen zoals (bank)garanties is het ministerie tot de conclusie gekomen dat er geen reden was om, zoals artikel 5 lid 5 van de Verordening stelt, «er niet van overtuigd te zijn dat de luchtvaartmaatschappij in staat was gedurende een periode van twaalf maanden haar bestaande en potentiële verbintenissen na te komen». Het Ministerie heeft steeds kritisch gekeken naar het verstrekken van de vergunningen Air Holland. Vanwege het ontbreken van concrete en direct aantoonbare gronden, zoals vastgelegd in de Verordening 2407/92, was een intrekking dan wel schorsing niet gerechtvaardigd. iii De gevolgen van het schorsen of intrekken van de vergunning zouden, gegeven het beleid van de Nota Vergunningenbeleid om beperkt de financiële draagkracht te toetsen, onevenredig zwaar zijn. </antwoord>
      <antwoord nummer="7">Het toezicht in de gevraagde periode is niet afwijkend geweest van normaal toezicht op andere luchtvaartmaatschappijen in soortgelijke situaties. Het toezicht is echter wel intensiever geweest, gezien de financiële situatie van Air Holland. Toezicht op de exploitatievergunning is niet nader omschreven in de Verordening. Afhankelijk van interne of externe informatie kan het toezicht geïntensiveerd worden, zoals bij Air Holland is gebeurd. </antwoord>
      <antwoord nummer="8">De Verordening geeft behalve in artikel 5 lid 6, zoals toegelicht in het antwoord op vraag 6, geen nadere regels voor de frequentie waarmee periodiek exploitatiegegevens dienen te worden aangeleverd. Artikel 5 lid 6 gaat uit van het jaarlijks aanleveren van de goedgekeurde jaarrekening. Afhankelijk van de voor een luchtvaartmaatschappij relevante omstandigheden kan het toezicht op de exploitatie worden geïntensiveerd, bijvoorbeeld door het opvragen van maandelijkse exploitatiegegevens. De overheid kan daartoe besluiten wanneer bijvoorbeeld sprake is van aanzienlijke wijzigingen in de exploitatie, of veranderingen in de samenstelling van de eigenaren of de kapitaalsstructuur, etc. In het geval van Air Holland is daartoe in een aantal perioden overgegaan tot het opvragen van de maandelijkse exploitatiegegevens. De momenten waarop dit is gebeurd, zijn aangegeven in het antwoord op vraag 3. De gevraagde gegevens zijn uiteindelijk ook steeds verkregen, zij het een aantal keren na aanmaningen, zoals aangegeven in het antwoord op vraag 3. In die gevallen is een aantal keren een voornemen tot schorsing c.q. intrekking van de exploitatievergunning uitgesproken, zoals in het voorjaar van 2000 en in de zomer van 2002. De Verordening en de nationale wetgeving kennen een beperkt aantal sancties voor de handhaving van de vergunningvoorwaarden. De belangrijkste hiervan zijn intrekking of schorsing van de vergunning, ingeval de luchtvaartmaatschappij niet meer kan aantonen aan de voorwaarden te voldoen. Dergelijke sancties raken de exploitatie als geheel. Sancties voor het niet nakomen van een enkel element van de vergunningvoorwaarden zijn er niet. De sanctie van een schorsing weegt niet op tegen de consequenties dat er geen dienstverlening meer kan worden geboden. Bij een schorsing of intrekking moet namelijk worden afgevraagd in hoeverre het belang van de consument bij een continu aanbod van luchtvervoer een rol speelt. </antwoord>
      <antwoord nummer="9">Waarom de curator aangeeft dat er zijns inziens geen bankgaranties zijn is mij niet bekend. Het ministerie heeft bankgaranties ontvangen van 25 mei 2000 en 8 januari 2004. Daarnaast zijn een aantal ondertekende verklaringen ontvangen over gereserveerde achtergestelde leningen en toezeggingen voor het leveren van het benodigde werkkapitaal voor de onderneming. Voorts zijn in 2002 aanvullende investeringen gedaan via (leningen van) aandeelhouders In 2003 werd een contract met TUI en Thomas Cook getekend welk een cashflow van tenminste 12 maanden garandeerde. De informatie die het Ministerie heeft ontvangen over de bankgaranties en de genoemde verklaringen, kan ik vanwege de vertrouwelijkheid in verband met persoonsgegevens en bedrijfsgegevens niet openbaar maken. Ik zal de Kamer vertrouwelijk inzage in de betreffende documenten bieden. </antwoord>
      <antwoord nummer="10">Ik ga er vanuit dat u met «accountmanager» doelt op de zogenaamde «accountable manager», welke de leiding heeft over de vliegoperatie. Wat betreft de mogelijkheid en effectieve werking van een dergelijke screening ben ik gebonden aan de beperkingen die de Verordening en de Luchtvaartwet stellen. Overeenkomstig artikel 6 van de Verordening kan een lidstaat de afgifte van een exploitatievergunning afhankelijk stellen van een bewijs dat de persoon die de activiteiten van de onderneming permanent en daadwerkelijk leidt van goed zedelijk gedrag is en dat hij of zij nooit failliet is gegaan. Daarnaast bevat de Luchtvaartwet geen bepaling voor het stellen van een eis. Een punt van nader onderzoek in het kader van de aanpassing van het beleid, betreft dus de vraag of de accountable manager ook als persoon is aan te merken «die de activiteiten van de onderneming permanent en daadwerkelijk leidt». </antwoord>
      <antwoord nummer="11">Aan u is op 18 januari 2002 een plan van aanpak over drugssmokkel Schiphol (28 192, nr. 1) toegestuurd. De Tweede Kamer is vanaf die periode door de minister van Justitie uitgebreid via de voortgangsrapportages drugssmokkel op de hoogte gehouden van de ontwikkelingen op dit dossier. De overlast van drugssmokkel op de luchtverbinding tussen Curac¸ao en Amsterdam leidde eind 2003 tot het begin van de 100%-controles die tot op heden bij alle vluchten vanuit o.a. het Caribische gebied worden uitgevoerd. Deze controles zijn weliswaar formeel op 11 december 2003 begonnen, echter in november van hetzelfde jaar vonden er al zulke controles plaats. Deze 100%-controles zijn in eerste instantie ingesteld door de Ministeries van Justitie, van Financiën en van Defensie. Daarna is overleg gevoerd met het Ministerie van Verkeer en Waterstaat, de uitvoerende diensten en de betrokken luchtvaartmaatschappijen ingesteld. Voor wat betreft de feitelijke vondst van drugs aan boord van vluchten van Air Holland, verwijs ik u naar de informatie die is gegeven op de vragen van het lid Griffith van 3 december 2004, Vergaderjaar 2004–2005, nr. 805. Het ministerie heeft in november 2003 naar aanleiding van de verontrustende signalen die kwamen over de bevindingen bij de eerste feitelijke 100%-controles geconcludeerd dat het feit dat onbevoegden kennelijk in staat waren om het vliegtuig te benaderen om drugs te verstoppen, een aanwijzing vormt voor een potentieel safety- en securityrisico. Daarnaast was er een mogelijk risico voor de luchtwaardigheid, aangezien drugs ook konden worden verstopt op plaatsen die een gevaar voor de vliegveiligheid en de prestaties van het luchtvaartuig met zich zouden kunnen meebrengen. Deze risico’s hebben aanleiding gegeven tot het schrijven van brieven van 15 december 2003 aan enerzijds de verantwoordelijke minister van de Nederlandse Antillen en anderzijds de luchtvaartmaatschappijen KLM en Air Holland. Naar aanleiding daarvan is overleg met de Nederlandse Antillen begonnen over afspraken om extra maatregelen te nemen die de genoemde risico’s doen wegnemen. Daarbij zijn afspraken met de Antilliaanse autoriteiten gemaakt om ter plaatse tot verbetering van de situatie te komen. Dit overleg lag mede aan de basis van de extra steun die inmiddels is voorzien door permanente stationering van Nederlandse Koninklijke Marechaussee en Douane op luchthaven Hato. Daarnaast zijn destijds de betreffende luchtvaartmaatschappijen (KLM, DCA en Air Holland) dringend verzocht, gericht medewerking te verlenen en hun wettelijke verplichtingen terzake nauwgezet na te komen. Naar aanleiding daarvan hebben de luchtvaartmaatschappijen de nodige maatregelen gekomen om de risico’s op drugsvervoer aan boord van hun vliegtuigen, voornamelijk veroorzaakt door «bolletjesslikkers» zoveel mogelijk te verminderen. Dit heeft bijvoorbeeld bij de KLM geleid tot het inzetten van extra personeel aan boord van de vliegtuigen. </antwoord>
      <antwoord nummer="12">De informatie die het Ministerie heeft gekregen eind 2003 over de drugsvondsten is afkomstig van de Douane en de Koninklijke Marechaussee. Het betrof hier informatie van de douane en Koninklijke Marechaussee over vondsten bij de controle van passagiers en aangekomen vliegtuigen. Voor de resultaten verwijs ik naar de voortgangsrapportages van de minister van Justitie over de drugssmokkel Schiphol. Op grond van deze gegevens heb ik de luchtvaartmaatschappijen, die diensten uitvoeren op de routes tussen de Nederlandse Antillen en Nederland de brief gestuurd, die ik in het antwoord op vraag 11 heb toegelicht. Ik hecht er daarbij aan te stellen dat de hierboven genoemde brief aan Air Holland niets van doen heeft met de berichten die later in de pers zijn verschenen over een herkomst bij Air Holland van gelden die uit drugsinkomsten afkomstig zouden zijn. </antwoord>
      <antwoord nummer="13">De verwijzing naar de veiligheid waarop het antwoord op vraag 2 van de kamervragen van de leden Verdaas en Wolfsen (919) betrekking heeft, betreft de constatering op basis van het gehele toezicht op de veiligheid uit de periode dat Air Holland over een exploitatievergunning en een AOC beschikte. De informatie waar Profiel op doelt heeft betrekking op de constateringen inzake de veiligheid naar aanleiding van drugsvondsten aan boord van vliegtuigen van luchtvaartmaatschappijen op de route tussen de Nederlandse Antillen en Nederland. Ik verwijs hiervoor naar mijn antwoord op vraag 11. </antwoord>
      <antwoord nummer="14">Dat is mogelijk al moet een intrekking op die gronden wel verenigbaar zijn met de voorwaarden van met name de leden 1, 2 en 5 van artikel 5 van de Verordening 2407/92, zoals toegelicht in het antwoord op vraag 6. Er moet dan bijvoorbeeld sprake zijn dat de vergunningverlenende autoriteit er niet langer van overtuigd is, dat een luchtvaartmaatschappij die reeds een vergunning heeft, in staat is zijn verbintenissen na te komen. In het geval van Air Holland heeft het Ministerie steeds kritisch gekeken naar het voldoen aan de voorwaarden van de vergunningen. Vanwege het ontbreken van concrete en direct aantoonbare aanleidingen zoals vastgelegd in de Verordening 2407/92 was een intrekking dan wel schorsing niet gerechtvaardigd </antwoord>
      <antwoord nummer="15">Het opstellen van de antwoorden op de door de leden Verdaas en Wolfsen gestelde vragen heeft meer tijd gevergd. </antwoord>
      <noten afkomstig="antwoord"/>
   </antwoorden>
</kvr>
