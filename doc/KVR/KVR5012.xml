<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van 't Riet en De Graaf (beiden D66) over het gebruik van geneesmiddelen en drugs die de rijvaardigheid beïnvloeden. (Ingezonden 29 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5012
</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Drugs Geneesmiddelen Verkeersveiligheid</item>
         <item attribuut="Vindplaats">Kamervragen met antwoord 1996-1997, nr. 1332, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Van 't Riet</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1997-05-29</item>
         <item attribuut="Datum_indiening">1997-04-29</item>
         <item attribuut="Document-id">KVR5012</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2721" allpagenumbers="2721 2722" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1332" onderwerp="" indiendatum="1997-04-29">
         <vrager partij="D66" oorsprong="parlement">Van 't Riet</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="1997-05-29">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de resultaten van het onderzoek van Dr. de Gier van de universiteit van Maastricht waaruit blijkt, dat 10% van de automobilisten regelmatig medicijnen gebruikt die de rijvaardigheid onaanvaardbaar beïnvloeden? </vraag>
      <vraag nummer="2" voetnoot="1">Hoe is de stand van zaken van het overleg dat gaande is tussen de departementen Volksgezondheid, Welzijn en Sport, Justitie en Verkeer en Waterstaat over een onderzoek naar ernst en omvang van drugsgebruik in het verkeer in Nederland? <voetnoot nummer="1"/>Kan de Kamer hierover op korte termijn geïnformeerd worden? </vraag>
      <vraag nummer="3" voetnoot="2">Wat is de stand van zaken van het onderzoek in Duitsland naar adequate handhavingstechnieken om het gebruik van drugs bij verkeersovertredingen te achterhalen, waarover de Kamer begin 1997 geïnformeerd zou worden? <voetnoot nummer="2"/>
      </vraag>
      <vraag nummer="4">Is Nederland in het kader van het voorzitterschap bereid om onderzoek naar ernst en omvang van zowel medicijnen als drugsgebruik in het verkeer op Europees niveau op de agenda te plaatsen ? </vraag>
      <vraag nummer="5">Is het mogelijk om met de bestaande wetgeving adequaat op te treden tegen drugsgebruik in het verkeer of is aanpassing van de Wegenverkeerswet noodzakelijk? </vraag>
      <noten afkomstig="vraag">
         <noot nummer="1">Dit overleg is vermeld in het Meerjarenprogramma Verkeersveiligheid 1997-2000</noot>
         <noot nummer="2">NO-overleg van 13 november 1996, kamerstuk 24 722 nr. 16</noot>
      </noten>
   </vragen>
   <antwoorden aantal="5">
      <antwoord nummer="1">Ja. De voornaamste conclusie uit genoemd rapport is dat niet bekend is wat de relatie is tussen geneesmiddelen- en drugsgebruik in het verkeer en verkeersongevallen vanwege het ontbreken van helder epidemiologisch onderzoek. Het gaat in het rapport om een zeer globale schatting die ook nog eens gebaseerd is op de gehele Europese Unie. Een ander geneesmiddelen- en drugsgebruik en een andere omvang van de mate waarin gebruikers van deze middelen toch deelnemen aan het verkeer in ons omringende landen geeft aan dat de omvang van de problematiek per land kan verschillen. Waarschuwingsstickers op geneesmiddelen zoals wij die in Nederland bijvoorbeeld kennen worden niet in elk land toegepast. Ik onderschrijf overigens wel de conclusie uit het rapport dat er nader onderzoek gedaan moet worden. Maar daar wordt ook aan gewerkt. </antwoord>
      <antwoord nummer="2">Het overleg tussen de departementen Justitie, Volksgezondheid, Welzijn en Sport en Verkeer en Waterstaat over een onderzoek naar ernst en omvang van drugsgebruik in het verkeer in Nederland is nog steeds gaande. De complexiteit van de problematiek is niet gering. Afgesproken is om de resultaten van de diverse onderzoeksonderdelen voor zover deze betrekking hebben op XTC en verkeer af te wachten, die plaatsvinden binnen het landelijke XTC-onderzoeksprogramma dat in opdracht van VWS wordt uitgevoerd. Op een aantal relevante onderdelen is namelijk enige vertraging opgetreden. De resultaten hiervan komen voor de zomer beschikbaar en zullen worden meegewogen bij de inrichting van een nader onderzoek. </antwoord>
      <antwoord nummer="3">De eerste resultaten van het onderzoek in Duitsland naar de betrouwbaarheid en sensitiviteit van de «drugwipe» voor cannabinoïden, cocaïne en opiaten zijn positief. De «drugwipe» is een selectieapparaatje waarmee de aanwezigheid van een viertal drugs in lichaamsvloeistoffen (zweet, speeksel en urine) kan worden aangetoond. Doch het gaat hier nog wel om een beperkt aantal testresultaten. Begin 1997 is het onderzoek uitgebreid met het onderzoeken van de betrouwbaarheid van de drugwipe als selectiemiddel voor amfetaminen/XTC. Het onderzoek loopt tenminste door tot juni 1997 of nog langer indien het aantal beschikbare testresultaten statistisch onvoldoende wordt geacht om wetenschappelijk verantwoorde uitspraken te kunnen doen omtrent de betrouwbaarheid van de drugwipe. </antwoord>
      <antwoord nummer="4">Op 9 april 1997 heeft de Europese Commissie een nieuw actieprogramma verkeersveiligheid gepubliceerd. In dit rapport formuleert de Commissie het voornemen om onder andere inzake de invloed van medicijnen en drugs op de verkeersveiligheid nader onderzoek te doen. Op de Transportraad van 17–18 juni 1997 zal dit rapport besproken worden. In de lopende voorbereidingen voor deze Transportraad stuur ik als voorzitter van de Raad aan op een duidelijke uiting van steun van de Raad om aan deze kwestie aandacht te besteden. </antwoord>
      <antwoord nummer="5">De algemene norm is neergelegd in artikel 8 eerste lid van de Wegenverkeerswet. Drugsgebruik is derhalve strafbaar indien de rijvaardigheid daardoor zodanig is verminderd dat betrokkene niet tot behoorlijk besturen in staat moet worden geacht. Als betrokkene duidelijk zichtbaar (voor de politie) daartoe niet meer in staat is roept het bewijs van dit feit geen bijzondere problemen op. Verder voorziet de wet in de verplichte medewerking aan een bloedonderzoek (artikel 163, vierde lid, tweede zin, WVW 1994). Voor het verbieden van ieder gebruik van drugs in het verkeer bestaat onvoldoende grond. We doen dat voor alcohol (Wegenverkeerswet artikel 8, lid 2) ook niet. Pas wanneer meer inzicht in de risico’s in het verkeer bestaat van drugsgebruik en gebruik van combinaties van drugs al dan niet in combinatie met alcohol, kan worden overwogen in de wet specifieke grenzen aan het gebruik van drugs te stellen in een aparte wettelijke regeling. Indien vervolgens ook een betrouwbaar en valide meetinstrument voorhanden is, kan daarvoor een wettelijke basis worden geschapen, zodat adequaat kan worden opgetreden. </antwoord>
      <noten afkomstig="antwoord"/>
   </antwoorden>
</kvr>
