<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van As en Varela (beiden LPF) aan de minister van Justitie over het trage handelen van curatoren. (Ingezonden 4 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23151
</item>
         <item attribuut="Inhoud">Vragen over de faillissementsprocedure inzake Implementation Consultants Europe B.V.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen</item>
         <item attribuut="Vindplaats">Kamervragen met antwoord 2004-2005, nr. 1770, Tweede Kamer</item>
         <item attribuut="Vraagnr_bij_indiening">2040514280</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Van As</persoon>
            <persoon partij="LPF">Varela</persoon>
         </item>
         <item attribuut="Datum_reaktie">2005-05-31</item>
         <item attribuut="Datum_indiening">2005-05-04</item>
         <item attribuut="Document-id">KVR23151</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3769" allpagenumbers="3769 3770" vetnummer="2040514280" code="0405tkkvr1770" lopendefooter="Tweede Kamer, vergaderjaar 2004–2005, Aanhangsel" filenaam="KVR23151" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1770" onderwerp="" indiendatum="2005-05-4">
         <vrager partij="LPF" oorsprong="parlement">Van As</vrager>
         <vrager partij="LPF" oorsprong="parlement">Varela</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="31mei 2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de lopende faillissementsprocedure bij de rechtbank Amsterdam inzake Implementation Consultants Europe B.V.? <voetnoot nummer="1"/>
      </vraag>
      <vraag nummer="2">Komt het vaker voor dat aansprakelijkstellingen door curatoren jaren vertraging kunnen oplopen? Zo ja, wat kunnen daar de oorzaken van zijn? </vraag>
      <vraag nummer="3" voetnoot="2">Deelt u het oordeel dat deze vertragingen kunnen leiden tot een schending van het Europees Verdrag voor de Rechten van de Mens (EVRM) <voetnoot nummer="2"/>en daarmee tot aansprakelijkstelling van de Staat? </vraag>
      <vraag nummer="4">Welke maatregelen gaat u nemen om een spoedige afwikkeling van aansprakelijkstellingen door curatoren in faillissementen te bevorderen? </vraag>
      <noten afkomstig="vraag">
         <noot nummer="1">Rekestnummer 99.0309 F</noot>
         <noot nummer="2">Voor een voorbeeld van schending van artikel 1van het Eerste Protocol bij het EVRM vanwege de vertraging bij de afwikkeling van een faillissement wordt verwezen naar EHRM 24 maart 2005, nr. 55984/00 (Gotti tegen Italië)</noot>
      </noten>
   </vragen>
   <antwoorden aantal="4">
      <antwoord nummer="1">Nee. </antwoord>
      <antwoord nummer="2">Curatoren, belast met het beheer en de afwikkeling van de boedel van een gefailleerde schuldenaar, kunnen in het kader daarvan aanleiding vinden over te gaan tot het aansprakelijk stellen van debiteuren van de gefailleerde, waaronder in voorkomende gevallen ook bestuurders uit hoofde van de artikelen 2:138 en 2:248 BW. Uiteraard zal de curator, alvorens tot aansprakelijkstelling over te gaan, veelal eerst een inventarisatie van de boedel moeten maken, een afweging maken van de proceskansen voor het geval het tot een procedure komt en de vraag of de boedel toereikend is voor het voeren van een procedure. Met de Garantstellingsregeling Curatoren biedt de overheid een financiële voorziening om ook in ontoereikende boedels een dergelijk onderzoek in te kunnen stellen en eventueel een procedure te voeren. Een veelheid van factoren kan bepalend zijn voor het verdere verloop na de aansprakelijkstelling. In veel gevallen zal een discussie c.q. zullen onderhandelingen plaatsvinden, ook kan het zijn dat de curator tot procederen overgaat. In het algemeen kan worden opgemerkt dat op een aansprakelijkheid jegens de gefailleerde of jegens de boedel de normale regels van het aansprakelijkheidsrecht en het procesrecht van toepassing zijn. In algemene zin valt bezwaarlijk aan te geven wat de oorzaken voor vertraging kunnen zijn. De curator is gehouden driemaandelijks verslag te doen over de toestand van de boedel, welk verslag voor een ieder ter inzage is. Wanneer een schuldeiser of de gefailleerde van oordeel is dat de curator zijn taak onvoldoende voortvarend uitvoert en bepaalde handelingen ten onrechte achterwege laat, kan hij de rechter-commissaris verzoeken de curator te gelasten de desbetreffende handelingen te verrichten (artikel 69 Faillissementswet). Teneinde te voorkomen dat een aansprakelijkstelling de rest van de boedelafwikkeling ophoudt, kan de rechter-commissaris in voorkomende gevallen, eventueel op verzoek van schuldeisers, overgaan tot een tussentijdse uitkering van «gerede penningen» (artikel 179 Faillissementswet). Ook kan de rechtbank worden verzocht de curator te vervangen (artikel 73 Faillissementswet). </antwoord>
      <antwoord nummer="3">Het Europese Hof voor de Rechten van de Mens heeft, onder andere in de door de leden aangehaalde uitspraak in de zaak Goffi tegen Italië, uitgesproken dat de uit een faillissementsprocedure voor de schuldenaar voortvloeiende beperkingen in beginsel toelaatbaar zijn onder het EVRM. Wel moet daarbij een redelijk evenwicht in acht worden genomen tussen het algemeen belang dat schuldeisers worden voldaan en de bescherming van de fundamentele rechten van de schuldenaar. Dat evenwicht kan in gedrang komen wanneer de procedure te lang duurt. In de zaak Goffi ging het om 13 jaar, eerdere zaken betroffen procedures van 17 jaar en meer dan 20 jaar. Het Hof kent daarbij mede betekenis toe aan de vraag in hoeverre de schuldenaar zelf heeft bijgedragen aan de lange duur van de procedure. Waar het gaat om een faillissement van een rechtspersoon, valt te bedenken dat het faillissement vrijwel steeds leidt tot ontbinding van de rechtspersoon (artikel 2:19 lid 1, onder c, BW). In het licht daarvan zal het belang dat beperkingen die een faillissementsprocedure meebrengen, niet te lang duren, voor failliete rechtspersonen minder klemmend zijn dan voor natuurlijke personen. Van belang is verder dat belanghebbenden in de faillissementsprocedure mogelijkheden ten dienste staan om bij de rechter-commissaris te klagen als tijdig handelen van de curator uitblijft. In het uiterste geval kan de curator door de rechtbank worden ontslagen. Pas wanneer benutting van deze mogelijkheden bij de rechter er niet toe leidt dat een onredelijk lange duur van de faillissementsbehandeling wordt voorkomen, zou aan de orde kunnen komen of er sprake is van een schending van het EVRM. Zou in zo’n geval blijken dat de faillissementsbehandeling te lang heeft geduurd door tekortschieten van de rechterlijke autoriteiten, dan is denkbaar dat de Staat daarvoor verantwoordelijk kan worden gehouden. </antwoord>
      <antwoord nummer="4">De huidige wet biedt belanghebbenden reeds de nodige instrumenten om onvoldoende voortvarend optreden door curatoren aan de orde te stellen. Mij is niet gebleken dat het nodig is om in aanvulling daarop maatregelen te nemen ter bevordering van spoedige afwikkeling van aansprakelijkstellingen door curatoren. </antwoord>
      <noten afkomstig="antwoord"/>
   </antwoorden>
</kvr>
