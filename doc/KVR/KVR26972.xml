<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Slob (ChristenUnie) aan de minister van Verkeer en Waterstaat over het project OV-Fiets. (Ingezonden 8 november 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26972
</item>
         <item attribuut="Inhoud">Door sluiting of automatisering van fietsenstallingen kunnen op steeds meer stations geen OV-fietsen meer worden gehuurd. NS zou met een oplossing komen, maar is deze belofte aan de Stichting OV-Fiets niet na gekomen.</item>
         <item attribuut="Rubriek">Verkeer, vervoer en waterstaat (Fietsen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Fietsen Openbaar vervoer</item>
         <item attribuut="Vindplaats">Kamervragen met antwoord 2006-2007, nr. 507, Tweede Kamer</item>
         <item attribuut="Vraagnr_bij_indiening">2060702590</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="ChristenUnie">Slob</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-08</item>
         <item attribuut="Document-id">KVR26972</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1097" allpagenumbers="1097 1098 1099" vetnummer="2060702590" code="0607tkkvr507" lopendefooter="Tweede Kamer, vergaderjaar 2006–2007, Aanhangsel" filenaam="KVR26972" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="507" onderwerp="" indiendatum="2006-11-8">
         <vrager partij="ChristenUnie" oorsprong="parlement">Slob</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="19 december 2006) Hierbij doe ik u de antwoorden toekomen op de vragen van het lid Slob en van het lid Duyvendak aan de minister van Verkeer en Waterstaat over de OV-fiets. Vanwege de inhoudelijke samenhang heb ik de beantwoording gecombineerd. Voordat ik overga tot te beantwoording wil ik u informeren over de laatste stand van zaken rond de toekomst van OV-fiets. Zoals u weet was er een impasse in de onderhandelingen tussen NS en ProRail en de stichting OV-fiets over de overdracht van OV-fiets van ProRail aan NS. Inmiddels is er vanuit IPO een nieuwe bemiddelingspoging gestart. IPO heeft hierbij ook de OV-ambassadeur ingeschakeld. Ik ben verheugd met deze ontwikkeling. De eerste signalen zijn positief. Zolang er nog gezocht wordt naar oplossingen voor de toekomst en het de inzet is van ProRail om te zorgen voor continuïteit in de uitgifte van de OV-fiets na 1 januari 2007, wil ProRail hiertoe het contract met de stichting OV-Fiets tijdelijk verlengen. Ik kom dan nu tot de beantwoording van de kamervragen.">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het u bekend dat NS de fietsenstalling van station Voorburg onlangs heeft geautomatiseerd en dat er daardoor op dit station geen OV-Fietsen meer kunnen worden gehuurd? <voetnoot nummer="1"/>
      </vraag>
      <vraag nummer="2">Is het u bekend dat eerder dit jaar de huurlocaties van de OV-Fiets in Beverwijk, Harderwijk, Hengelo en Utrecht Overvecht om dezelfde reden zijn gesloten en dat de huurlocatie in Zaltbommel nog slechts gedurende de spits open is en de huurlocatie op Driebergen-Zeist alleen nog op doordeweekse dagen? </vraag>
      <vraag nummer="3">Klopt het dat binnen een jaar nog eens circa 15 huurlocaties gesloten dreigen te worden als gevolg van sluiting of automatisering van de stationsfietsenstallingen? Zo ja, kunt u bevestigen dat het hier onder anderen gaat om de locaties bij de stations Amsterdam Bijlmer, Amsterdam Sloterdijk, Bergen op Zoom, Bilthoven, Ede-Wageningen Noordzijde, Enschede, Gouda Zuidzijde, Heerhugowaard, Hoogeveen, Kampen, Middelburg en Steenwijk? </vraag>
      <vraag nummer="4">Hoe beoordeelt u de rol van ProRail, eigenaar van het logo van OV-Fiets en tegelijkertijd medefinancier van de automatisering van stationsfietsenstallingen, in dezen? </vraag>
      <vraag nummer="5">Kunt u aangeven waarom bij de gesloten huurlocaties niet gekozen is voor een andere oplossing zoals het exploiteren door een andere exploitant of het gebruik maken van automatische OV-Fietskluizen of een automatische OV-Fietsbox zoals onlangs geopend in Velsen? </vraag>
      <vraag nummer="6">Bent u bereid op korte termijn in overleg te gaan met NS en ProRail om sluiting van OV-Fietshuurlocaties te voorkomen en om de nu gesloten huurlocaties opnieuw te openen? </vraag>
      <vraag nummer="7">Klopt het dat NS eind 2005 heeft toegezegd met een oplossing te komen maar dat NS deze belofte aan de Stichting OV-Fiets niet is nagekomen? Zo ja, hoe beoordeelt u dit in het licht van de interesse van NS om het project OV-Fiets over te nemen en in het licht van uw uitspraak in de brief van 31 mei jl. (30 300 XII, nr. 56) waarin u stelt dat u vanuit het belang van de reiziger er op toe zal zien dat bij de overdracht een businessplan van de nieuwe exploitant ligt waaruit redelijkerwijs afgeleid kan worden dat de voorziening OV-Fiets ook voor de langere termijn gecontinueerd wordt? </vraag>
      <vraag nummer="8">Klopt het dat er nog geen overeenstemming is tussen Stichting OV-Fiets, NS en ProRail over de toekomst van het project OV-Fiets na 1 januari 2007? Zo ja, wat zijn hiervan de oorzaken? </vraag>
      <vraag nummer="9">Kunt u het in uw brief genoemde businessplan van de NS, dat voor zover vernomen inmiddels beschikbaar is, naar de Kamer sturen? </vraag>
      <vraag nummer="10">Bent u bereid om een bredere maatschappelijke borging van het concept OV-Fiets te onderzoeken, bijvoorbeeld door het vinden van een exploitant die boven de verschillende OV-partijen staat, naar het model dat ook wordt toegepast bij 9292OV? Zo neen, waarom niet? </vraag>
      <noten afkomstig="vraag">
         <noot nummer="1">www.ov-fiets.nl</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, dat is mij bekend. </antwoord>
      <antwoord nummer="3">Ja. De genoemde stallingen worden het komende jaar geheel of voor een deel van de dag geautomatiseerd. De meeste van deze stallingen worden een spitsstalling, dat wil zeggen dat ze uitsluitend tijdens de ochtend- en avondspits bemenst zijn en de rest van de dag geautomatiseerd. In het geval van Gouda Zuidzijde zal de automatisering geen gevolgen hebben voor OV-fiets, omdat de OV-fiets verhuur plaatsvindt vanuit de stalling Gouda Noordzijde. </antwoord>
      <antwoord nummer="4, 5 en 7">ProRail is meer dan alleen eigenaar van het logo van OV-fiets. Zij is ook de formule-eigenaar. Zoals ik u bij brief van 31 mei 2006, DGP/MDV/U.06.01471, heb gemeld wil ProRail het eigendom en de exploitatie van de OV-fiets overdragen aan NS. Het betreft hier immers een tijdelijke betrokkenheid omdat er geen sprake is van een wettelijke taak. Daarnaast is ProRail, samen met NS, medeverantwoordelijk voor de automatisering van de genoemde stallingen. De automatisering is nodig om een kostendekkende exploitatie van de stationsfietsenstallingen mogelijk te maken en maakt deel uit van de vervoerconcessie. Zonder vergaande automatisering zouden deze stallingen gesloten moeten worden. Door te automatiseren kunnen treinklanten op deze locaties gebruik blijven maken van een beveiligde fietsenstalling voor hun voor- en/of natransport met de fiets. De afspraken hierover zijn opgenomen in de vervoerconcessie waarmee de Tweede Kamer akkoord is gegaan. Zoals ook aangegeven in het antwoord op vraag 3 worden er geen stallingen gesloten maar worden er wel stallingen geautomatiseerd. Dat betekent dat bij deze stallingen geen menselijk toezicht meer is door een stallinghouder, of dat er alleen menselijk toezicht is tijdens de spits. Omdat het op dit moment de stallinghouder is die de OV-fietsen verhuurt, verdwijnen er door de automatisering van stallingen OV-fiets verhuurlocaties. Het is technisch mogelijk om OV-fietsen te verhuren vanuit geautomatiseerde stallingen. Dit vraagt wel de nodige investeringen. ProRail is niet verantwoordelijk voor de exploitatie van OV-fiets. Die taak ligt bij de stichting OV-fiets waarmee ProRail een contract heeft afgesloten, dat afloopt op 1 januari 2007. De Stichting maakt afspraken met de afzonderlijke zelfstandige stallinghouders over het ter beschikking stellen van de OV-fiets. Indien door automatisering geen stallinghouder meer aanwezig is, is het primair de verantwoordelijkheid van de stichting om naar een oplossing te zoeken. Eind 2005 heeft Stichting OV-fiets dan ook gesprekken gevoerd met NS over mogelijkheden/systemen om OV-fiets in de geautomatiseerde stallingen te kunnen huren. NS heeft zich toen zowel bereid verklaard mee te werken aan een oplossing, als deze technisch en organisatorisch haalbaar is, als een deel van de kosten op zich te nemen. Als OV-fiets overgaat naar NS is het voortbestaan van OV-fiets bij geautomatiseerde stallingen gewaarborgd. Dit geldt ook voor locaties waar eerder wegens de automatisering de uitgifte van OV-fiets gestopt is. In het businessplan van NS voor de exploitatie van OV-fiets zijn de investeringen meegenomen die nodig zijn voor de uitgifte van OV-fietsen in de geautomatiseerde stallingen. De gekozen technische oplossingen in het businessplan zijn doelmatiger dan de voorgestelde oplossingen in vraag 5. </antwoord>
      <antwoord nummer="6">Dat is niet nodig als NS de exploitatie van de OV-Fiets overneemt. Als OV-Fiets overgaat naar NS is het voortbestaan van OV-Fiets bij geautomatiseerde stallingen gewaarborgd. Mocht een andere partij dan NS in de toekomst OV-Fiets gaan exploiteren dan is het aan die exploitant om met NS en ProRail te overleggen over de wijze waarop deze vorm van fietsverhuur kan plaatsvinden vanuit de geautomatiseerde stallingen. </antwoord>
      <antwoord nummer="8">Ja, dat klopt. Het contract tussen ProRail en Stichting OV-fiets loopt op 1 januari 2007 af. Na verkenning van de markt is ProRail tot de conclusie gekomen dat NS de enige partij is die bereid en in staat is OV-fiets na 1 januari 2007 kostendekkend te exploiteren. Er ligt een aanbod van NS voor een toekomstvaste exploitatie van OV-fiets, onderbouwd in een businessplan. Dit businessplan voorziet in een sterke groei van OV-fiets (van 300.000 verhuringen nu naar 1,4 miljoen verhuringen per jaar en een toename van het aantal stationsstallingen met OV-fiets). De huidige formule blijft behouden, inclusief de gunstige prijsstelling voor de klant. Ook voorziet NS in een brede maatschappelijke betrokkenheid en participatie van stakeholders – zoals IPO, VNG en Fietsersbond – en derden zoals bijvoorbeeld Greenwheels. Dat hiermede tevens de belangen van de reiziger zijn gewaarborgd blijkt uit de volledige instemming die, naast IPO en VNG, de betreffende consumentenorganisaties ANWB en Fietsersbond hebben gegeven aan de overdracht naar NS. Belangrijk uitgangspunt van zowel VenW als ProRail is dat de toekomstige eigenaar het verhuurconcept OV-fiets kostendekkend kan exploiteren zonder staatssteun. Dat betekent dat de toekomstige exploitant van OV-fiets in haar businessplan, naast de eerder genoemde kosten voor de toegang bij geautomatiseerde stallingen ook de kosten van gebruik en eventuele uitbreiding van de NS-stallingsruimte mee moet nemen. Het businessplan van NS voorziet in de benodigde investeringen. De Stichting OV-fiets weigert tot op heden om haar medewerking te verlenen aan de overdracht aan NS. De medewerking van de Stichting aan de overdracht aan NS is echter noodzakelijk onder meer omdat zij in het bezit is van het klantenbestand. De afgelopen periode is door mijn ministerie intensief bemiddeld tussen NS en ProRail enerzijds en de Stichting OV-fiets anderzijds. Op 28 november jl. heeft de Stichting OV-fiets een persbericht uitgebracht waarin zij aangeeft OV-fiets zelf te willen blijven exploiteren. Dit baart mij zorgen omdat de Stichting OV-fiets, anders dan NS, niet in staat is om de benodigde investeringen voor gebruik en uitbreiding van de ruimte in de stationsstallingen voor haar rekening te nemen. ProRail treedt in overleg met de stakeholders om de mogelijkheden te bezien om in deze situatie tot een duurzame toekomst voor OV-fiets te komen. Ik hecht veel belang aan een duurzame toekomst voor OV-fiets en zal daarom de vinger aan de pols blijven houden. Op dit moment bemiddelt IPO tussen de partijen met als inzet een duurzame toekomst bij de NS. IPO heeft hierbij ook de OV-ambassadeur ingeschakeld. </antwoord>
      <antwoord nummer="9">Nee. Het businessplan bevat vertrouwelijke bedrijfsinformatie van de NS en is derhalve niet openbaar. De kern van dit plan, inclusief de maatschappelijke betrokkenheid bij de toekomst en ontwikkeling van OV-fiets is overigens indringend en in strikte vertrouwelijkheid met specifieke directe belanghebbenden (waaronder IPO, VNG, Fietsersbond en ANWB) besproken en met instemming ontvangen. Tevens is het businessplan in vertrouwen naar de stichting OV-fiets gestuurd en met hen besproken. Als de overname van OV-fiets door NS definitief doorgaat zal NS de uitgangspunten van het businessplan en haar aanpak openbaar maken. </antwoord>
      <antwoord nummer="10">Het gaat hier niet om het zoeken naar een exploitant die boven de partijen staat, maar om het vinden van een exploitant die bereid en in staat is de benodigde investeringen te doen om tot een kostendekkende situatie te komen. OV-fiets is een vorm van fietsverhuur die op een commerciële wijze geëxploiteerd moet worden, zonder subsidie van het rijk of staatsteun in de vorm van gratis stallingsplaatsen. Als gezegd blijkt vooralsnog NS de enige partij die bereid en in staat is fors te investeren om OV-fiets in een aantal jaren tot een kostendekkende exploitatie te brengen. Ook is NS bereid OV-fiets te exploiteren zonder winstoogmerk. Er zijn verschillende partijen, zoals bijvoorbeeld Greenwheels, die geïnteresseerd zijn in een vorm van samenwerking met OV-fiets. NS staat daarvoor open. Behalve NS is geen van deze partijen, voor zover mij bekend, echter bereid om zowel het exploitatierisico voor haar rekening te nemen als de noodzakelijke toekomstvaste investeringen te doen. Maatschappelijk draagvlak en de controle door stakeholders vindt bij overgang naar NS op twee manieren plaats. Enerzijds is er een adviesrol voor de stichting Fiets en OV (niet te verwarren met de stichting OV-fiets), waarin onder meer de Fietsersbond, ANWB, IPO en VNG vertegenwoordigd zijn. Met de stichting Fiets en OV zijn afspraken gemaakt voor het gezamenlijk ondertekenen van een startdocument met daarin de belangrijkste uitgangspunten uit het businessplan. Hiermee worden die uitgangspunten openbaar en goed controleerbaar. Anderzijds zal er een Raad van Advies worden ingesteld met daarin invloed van betrokken anderen, bijvoorbeeld provincies. Ook ervaren mensen uit het bedrijfsleven, bijvoorbeeld Greenwheels, kunnen een plek krijgen in die adviesraad. De Raad van Advies zal onder meer jaarlijks adviseren over het jaarplan, de toekomstige ontwikkeling en de begroting voor de OV-fiets. </antwoord>
      <noten afkomstig="antwoord"/>
   </antwoorden>
</kvr>
