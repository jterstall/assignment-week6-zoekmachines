<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Onderwijs, Cultuur en Wetenschappen, van Sociale Zaken en Werkgelegenheid en voor Ontwikkelingssamenwerking over de werving van leraren in Suriname. (Ingezonden 12 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15472
</item>
         <item attribuut="Inhoud">Vragen over de werving van leerkrachten in Suriname door enkele Nederlandse islamitische schoolbesturen, in aanvulling op vragen van het lid Kant (SP) (Aanhangsel van de Handelingen, nr. 1005 en 1599, Vergadrjaar 2000-2001).</item>
         <item attribuut="Rubriek">Basisonderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden Suriname Werving en selectie</item>
         <item attribuut="Vindplaats">Kamervragen met antwoord 2001-2002, nr. 979, Tweede Kamer</item>
         <item attribuut="Vraagnr_bij_indiening">2010207870</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2002-04-10</item>
         <item attribuut="Datum_indiening">2002-03-12</item>
         <item attribuut="Document-id">KVR15472</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2067" allpagenumbers="2067 2068" vetnummer="2010207870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15472" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="979" onderwerp="" indiendatum="2002-03-12">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Onderwijs, Cultuur en Wetenschappen, van Sociale Zaken en Werkgelegenheid en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-04-10">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de ministers van Sociale Zaken en Werkgelegenheid en voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Islamitische school werft in Suriname» <voetnoot nummer="1"/>
      </vraag>
      <vraag nummer="2">Is het waar dat ten minste twee Nederlandse islamitische schoolbesturen actief leerkrachten in Suriname werven? Indien ja, deelt u de mening dat dit zeer ongewenst zou zijn aangezien er in Suriname zelf een tekort aan leraren is? </vraag>
      <vraag nummer="3" voetnoot="2">Indien u geen bezwaar heeft tegen de werving van leraren in Suriname, hoe verhoudt zich dit tot de uitspraak van de minister van Volksgezondheid, Welzijn en Sport, die in antwoord op vragen van het lid Kant zegt dat zij vindt «dat Nederlandse zorginstellingen of door hen in de arm genomen detacherings- en bemiddelingsbureaus niet actief verpleegkundigen moeten werven in landen als Suriname, waarin sprake is van arbeidsmarkttekorten»? <voetnoot nummer="2"/>
      </vraag>
      <vraag nummer="4" voetnoot="3">Is de minister van Sociale Zaken en Werkgelegenheid bereid om opdracht te geven aan Arbeidsvoorziening om geen werkvergunningen meer te verstrekken aan in Suriname geworven leraren, zoals hij dat ook heeft gedaan in de Zorgsector en waardoor de Bestuurder van Basisdiensten Arbeidsvoorziening de toezegging gedaan heeft dat, gelet op de afspraken die zijn gemaakt in het kader van het Convenant Arbeidsmarkt Zorgsector (CAZ), geen tewerkstellingsvergunningen ten behoeve van in Suriname geworven verpleegkundigen meer zullen worden verleend? <voetnoot nummer="3"/>
      </vraag>
      <vraag nummer="5">Zijn er afspraken gemaakt over de werving van leraren buiten de EER-landen? Zo ja, kunt u deze toelichten? Indien neen, bent u bereid om, in navolging van de minister van Volksgezondheid, Welzijn en Sport, een convenant af te sluiten met betrokkenen waarin wordt opgenomen dat geen tewerkstellingsvergunningen ten behoeve van in Suriname geworven leraren meer zullen worden verleend? </vraag>
      <vraag nummer="6">Bent u gezien het maatschappelijk belang bereid om op korte termijn met een plan en voldoende middelen te komen waarmee de in Nederland verblijvende Surinaamse leerkrachten die na 1980 zijn afgestudeerd alsnog een bevoegdheid krijgen? Zo neen, waarom niet? </vraag>
      <vraag nummer="7">Wat gaat u doen om een bijdrage te leveren om het onderwijs in Suriname aantrekkelijker te maken zodat leraren minder snel het onderwijs in eigen land willen verlaten? </vraag>
      <noten afkomstig="vraag">
         <noot nummer="1" datum="2002-03-9" bron="De Volkskrant">De Volkskrant, 9 maart 2002</noot>
         <noot nummer="2" datum="2001-04-5" bron="Vragen van het lid Kant">Vragen van het lid Kant, 5 april 2001, Aanhangsel bij de Handelingen nr. 1005</noot>
         <noot nummer="3" datum="2001-08-17" bron="De minister van Volksgezondheid, Welzijn en Sport in antwoord op vragen van het lid Kant">De minister van Volksgezondheid, Welzijn en Sport in antwoord op vragen van het lid Kant, 17 augustus 2001, Aanhangsel bij de Handelingen nr. 1599</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Voor zover ik heb kunnen nagaan zijn er inderdaad bij twee schoolbesturen pogingen gedaan leerkrachten in Suriname te werven. Ik vind dat Nederlandse schoolbesturen niet actief leerkrachten moeten werven in landen buiten de EER wanneer er in die landen sprake is van een tekort aan leerkrachten. </antwoord>
      <antwoord nummer="3">Zie vraag 2. </antwoord>
      <antwoord nummer="4">In de Wet arbeid vreemdelingen is vastgelegd welke criteria worden toegepast bij het beslissen op aanvragen voor vergunningen voor de tewerkstelling van vreemdelingen. Het land van herkomst van de vreemdelingen is niet opgenomen als criterium. Sociale partners, de Centrale organisatie voor werk en inkomen en het Ministerie van Volksgezondheid, Welzijn en Sport hebben een convenant afgesloten waarin de afspraak is opgenomen om geen personeel te werven in landen die zelf een aanbodtekort hebben. Op basis van deze convenantafspraak worden geen tewerkstellingsvergunningen meer verstrekt voor zorgpersoneel uit Suriname en Zuid-Afrika. In de onderwijssector bestaat een dergelijke afspraak momenteel niet. Er is dan ook geen basis aanwezig om de afgifte van tewerkstellingsvergunningen voor onderwijspersoneel uit Suriname categoraal te weigeren. Als in de onderwijssector een vergelijkbare afspraak wordt gemaakt als in het Convenant arbeidsmarkt zorgsector, dan zullen geen tewerkstellingsvergunningen meer worden verleend voor Surinaamse leerkrachten. In het antwoord op vraag 5 leest u de bereidheid deze mogelijkheid voor de onderwijssector te onderzoeken. </antwoord>
      <antwoord nummer="5">Voor zover mij bekend zijn er geen afspraken gemaakt over de werving van leraren buiten de EER-landen. Overigens bestaat er sinds 1 augustus 1982 een regeling waarin de aan Surinaamse akten verbonden onderwijsbevoegdheid beperkt is tot akten uitgereikt voor 1 januari 1981 Met het verstrijken van de tijd zullen steeds meer leerkrachten in Suriname niet langer beschikken over onderwijsbevoegdheid in Nederland hetgeen een drempel opwerpt voor de werving van leerkrachten in Suriname. Daarnaast ben ik bereid om te onderzoeken of nadere afspraken gemaakt kunnen worden met betrokken partijen over de verlening van tewerkstellingsvergunningen in lijn met afspraken die daarover zijn gemaakt ten behoeve van de zorgsector. Ik denk hierbij aan een afspraak om geen onderwijspersoneel te werven in landen buiten de EER die zelf kampen met tekorten op de arbeidsmarkt. </antwoord>
      <antwoord nummer="6">De laatste tien jaar zijn jaarlijks extra middelen beschikbaar gesteld waardoor inmiddels circa tweehonderd van de desbetreffende groep personen na een aangepaste aanvullende scholing de bevoegdheid hebben behaald. In de laatste CAO Onderwijs zijn afspraken gemaakt over functiedifferentiatie in het primair onderwijs. Scholen hebben per 1 augustus 2001 financiële ruimte gekregen om functiedifferentiatie in te voeren. Een nieuwe voorbeeldfunctie betreft de functie van lerarenondersteuner. Op deze functie kunnen werknemers zonder onderwijsbevoegdheid worden aangesteld. Deze werknemers kunnen terwijl zij reeds werkzaam zijn in het onderwijs via duale trajecten hun onderwijsbevoegdheid behalen. Het sectorbestuur onderwijsarbeidsmarkt (SBO) start in september 2002 in samenwerking met de IPabo en de Steunfunctie Surinamers Antillianen (SSA) een duaal instroomproject Surinaamse onderwijsgevenden. SBO vergoedt in dit project een deel van de kosten van de opleiding, te weten college- en boekengeld, de school betaalt de loonkosten en het studieverlof, SSA bekostigt de begeleiding. Deze combinatie van mogelijkheden biedt naar mijn mening voldoende mogelijkheden voor de groep in Nederland verblijvende Surinaamse leerkrachten die na 1980 zijn afgestudeerd om alsnog een bevoegdheid te halen, dan wel in het onderwijs te gaan werken. </antwoord>
      <antwoord nummer="7">In het kader van de bilaterale ontwikkelingssamenwerking met Suriname zijn afspraken gemaakt over de inzet van verdragsmiddelen ter ondersteuning van de ontwikkeling van een zestal sectoren, waaronder de onderwijssector. De Surinaamse regering heeft in haar Meerjaren Ontwikkelingsplan voor de periode 2001 t/m 2005 een aantal maatregelen opgenomen die gericht zijn op de verbetering van de onderwijsorganisatie, op de verhoging van de efficiency en effectiviteit van het onderwijs en op de vergroting van de bereikbaarheid van het onderwijs. Daaronder vallen ook beleidsvoornemens ten behoeve van de verbetering van de beschikbaarheid en de kwaliteit van leerkrachten, zoals het opzetten van een organisatie voor permanente her- en bijscholing van onderwijsgevenden. De Surinaamse regering kan naast de in de eigen begroting gereserveerde fondsen ook verdragsmiddelen ter ondersteuning van de sectorale plannen inzetten. </antwoord>
      <noten afkomstig="antwoord"/>
   </antwoorden>
</kvr>
