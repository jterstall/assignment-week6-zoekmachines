<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het aannemen van steekpenningen. (Ingezonden 21 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3925
</item>
         <item attribuut="Inhoud">Vragen betreffen de gevolgen van de vrijspraak door de rechtbank van Den Bosch van een eerder ontslagen burgemeester van de gemeente Bergeyk, in het bijzonder de feiten die door de rechter wel en niet bewezen worden geacht.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Ambtsmisdrijven Burgemeesters</item>
         <item attribuut="Vindplaats">Kamervragen met antwoord 1996-1997, nr. 257, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1996-11-07</item>
         <item attribuut="Datum_indiening">1996-10-21</item>
         <item attribuut="Document-id">KVR3925</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="531" allpagenumbers="531 532" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="257" onderwerp="" indiendatum="1996-10-21">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1996-11-7">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van (Binnenlandse Zaken)</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de vrijspraak van de oud-burgemeester van Poppel van Bergeyk? <voetnoot nummer="1"/>
      </vraag>
      <vraag nummer="2">Heeft de Bossche rechtbank wel beslist, dat de heer van Poppel enkele giften heeft aangenomen, maar dat het Openbaar Ministerie niet heeft kunnen bewijzen dat hij daarvoor in ruil gunsten heeft gegeven? </vraag>
      <vraag nummer="3">Raakt dit niet de discussie die in de Tweede Kamer is gevoerd over de problemen van bewijslast in dergelijke zaken (wetenschapsvereiste, artikel 363 Wetboek van Strafrecht)? </vraag>
      <vraag nummer="4">Deelt u de mening, dat aanpassing van het Wetboek van Strafrecht in deze gewenst is, bijvoorbeeld opdat veroordeling al mogelijk wordt indien de bestuurder in kwestie redelijkerwijs bij het aannemen van een gift had kunnen weten dat het om «steekpenningen» ging? </vraag>
      <vraag nummer="5">Is het denkbaar, dat, indien het Wetboek van Strafrecht op dit punt ruimer geformuleerd was, de Bossche rechtbank tot een andere uitspraak was gekomen in deze kwestie? </vraag>
      <vraag nummer="6">Bent u bereid spoedig met voorstellen te komen om het wetsvoorstel van Strafrecht op dit punt te wijzigen? Zo neen, waarom niet? </vraag>
      <noten afkomstig="vraag">
         <noot nummer="1" datum="1996-10-17" bron="Volkskrant">Volkskrant, 17 oktober 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ten laste is gelegd aan de heer van Poppel dat hij in zijn bediening als burgemeester van de gemeente Bergeijk giften heeft aangenomen, bestaande in het om niet in gebruik geven van een perceel grond, en/of een (deel van een) hekwerk. De rechtbank heeft niet bewezen geacht dat het plaatsen en geheel betalen van het bedoelde hekwerk aan of om het perceel van Van Poppel een gift is als bedoeld in de artikelen 363 en 362 van het Wetboek van Strafrecht, welke de strafbaarstellingen bevatten van het door een ambtenaar aannemen van giften en/of beloften. Ten aanzien van het perceel grond heeft de rechtbank als bewezen aangenomen dat de heer van Poppel inderdaad een oppervlaktevergroting heeft aanvaard van zijn oorspronkelijke grond. Inzoverre, zo stelt de rechtbank, levert deze oppervlaktevergroting een of meer giften op als bedoeld in even gemelde artikelen. Niettemin, zo heeft de rechtbank in aansluiting daarop opgemerkt is uit het verhandelde ter terechtzitting niet gebleken van voldoende feiten en omstandigheden die dienen te leiden tot het oordeel dat verdachte had kunnen en moeten begrijpen dat de evenbedoelde gift, bestaande in het om niet in gebruik geven van een perceel grond, voor of achteraf verband hield met een gedraging van verdachte in strijd met zijn plicht terzake van zijn ambtelijke bediening. Verder is de heer Van Poppel nog verweten – als aparte gedraging – dat hij als burgemeester enig geldsbedrag heeft aangenomen als een gift in de zin van bovenbedoelde wetsartikelen. De rechtbank heeft inderdaad bewezen geacht dat de heer Van Poppel een aanmerkelijke korting op een door hem verworven kavel heeft aanvaard, een korting die niet begrijpelijk was gelet op het feit dat ten tijde van de aanvaarding de bouwgrond in de gemeente schaars was waardoor de grondprijzen een stijgende lijn vertoonden. Aldus heeft de heer Van Poppel een materieel voordeel genoten dat moet worden aangemerkt – zo overweegt de rechtbank – als een gift in de zin van meerbedoelde wetsartikelen. Maar niettemin, zo heeft de rechtbank in aansluiting daarop overwogen, is uit het verhandelde ter terechtzitting niet gebleken van voldoende concrete feiten in omstandigheden die dienden te leiden tot het oordeel dat de heer Van Poppel had kunnen en moeten begrijpen dat deze gift vooraf dan wel achteraf verband hield met een gedraging in strijd met zijn plicht in zijn bediening. Voorts is de heer Van Poppel nog verweten – als aparte daad – dat hij als gift in de zin van evenbedoelde artikelen heeft aanvaard grasbetontegels, opsluitbanden en/of straatstenen. Inzoverre heeft de rechtbank vastgesteld dat van een «gift» geen sprake was omdat genoemde materialen aan de heer van Poppel zijn geleverd in ruil voor de bestratingsmaterialen die aanwezig waren op de bij verdachte in eigendom zijnde bouwkavel. Uiteindelijk is de heer Van Poppel nog ten laste gelegd dat hij om niet bestratingswerkzaamheden heeft aanvaard als gift in de zin van meergenoemde wetsbepalingen. In dit opzicht heeft de rechtbank wel beslist dat hier van een «gift» in die zin sprake was. Maar zij heeft vervolgens beslist dat niet bewezen kon worden dat die gift was aanvaard door de heer Van Poppel in de periode die het Openbaar Ministerie heeft genoemd in de tenlastelegging. </antwoord>
      <antwoord nummer="3">Zoals uit mijn antwoorden onder 2, blijkt heeft de vrijspraak niet alleen betrekking op het door de vragensteller bedoelde wetenschapsvereiste. De rechtbank heeft de vrijspraak gedeeltelijk gegrond op het feit dat naar haar oordeel van een «gift» geen sprake was. In die gevallen is de rechtbank niet toegekomen aan een beslissing omtrent de bewijsbaarheid van de bij de heer Van Poppel bestaande wetenschap en het daarmede samenhangende opzet. Hetzelfde geldt voor de vrijspraak op grond van het feit dat een in de tenlastelegging genoemde periode niet bewezen kon worden. </antwoord>
      <antwoord nummer="4, 5 en 6">In de voorliggende zaak is het Openbaar Ministerie op 15 oktober in hoger beroep gekomen. De zaak is derhalve onder de rechter die zich in appel zal hebben te buigen over de zin, strekking en reikwijdte van de term «gift» en het oorzakelijk verband tussen een «gift» en een handeling of gedraging al of niet strijdig met een ambtsbediening. Zolang deze vragen nog rechtsaanhangig zijn acht ik het niet gepast reeds op de voorhand mij uit te laten over de noodzaak tot aanpassing van het Wetboek van Strafrecht. Mocht een onherroepelijk eindgewijsde – in deze of in een vergelijkbare zaak – mij nopen tot het overwegen van een aanpassing, dan zal ik de Kamer zulks doen weten. </antwoord>
      <noten afkomstig="antwoord"/>
   </antwoorden>
</kvr>
