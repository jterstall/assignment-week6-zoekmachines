<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over medische apparatuur. (Ingezonden 29 december 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27147
</item>
         <item attribuut="Inhoud">Vragen over de mogelijke samenhang tussen medische missers, verouderde medische apparatuur en de marktwerking in de zorg. Indiener maakt zich zorgen over de kwaliteit van de gezondheidszorg.</item>
         <item attribuut="Rubriek">Gezondheidszorg (Geneeskunde) Gezondheidszorg (Zorginstellingen)</item>
         <item attribuut="Trefwoorden">Mededinging Medische apparatuur Ziekenhuizen</item>
         <item attribuut="Vindplaats">Kamervragen met antwoord 2006-2007, nr. 667, Tweede Kamer</item>
         <item attribuut="Vraagnr_bij_indiening">2060704940</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2006-12-29</item>
         <item attribuut="Document-id">KVR27147</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1435" allpagenumbers="1435 1436" vetnummer="2060704940" code="0607tkkvr667" lopendefooter="Tweede Kamer, vergaderjaar 2006–2007, Aanhangsel" filenaam="KVR27147" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="667" onderwerp="" indiendatum="2006-12-29">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-01-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wanneer zal worden gestart met het centrale meldpunt, wordt dit toegankelijk voor alle werknemers in de zorg en op welke manier wordt daar bekendheid aan gegeven? <voetnoot nummer="1"/>
      </vraag>
      <vraag nummer="2">Hoe oud was de medische apparatuur waarmee het incident in Twenteborg plaatsvond en was er sprake van afdoende technisch onderhoud? </vraag>
      <vraag nummer="3" voetnoot="2">Klopt het dat voor álle medisch apparatuur de afschrijvingstermijn tien jaar is? Zo ja, deelt u de mening van het onderzoeksinstituut EIM <voetnoot nummer="2"/>eens dat dit voor de huidige medische apparatuur die voor 80 procent uit micro-electronica en software bestaat, te lang is? </vraag>
      <vraag nummer="4" voetnoot="3">Wat is uw reactie op de stelling van de Nederlandse Vereniging voor Anesthesiologie dat apparaten en installaties niet tijdig worden vervangen en bent u bereid mee te werken aan het door hen gewenste kwaliteitssysteem? <voetnoot nummer="3"/>
      </vraag>
      <vraag nummer="5">Wat is uw reactie op het voorstel van de Federatie van technologiebranches (FHI) om een verplichte periodieke keuring op medische apparatuur en richtlijnen voor tijdige vervanging van apparatuur in te voeren? </vraag>
      <vraag nummer="6" voetnoot="4">Bent u het met de inspecteur-generaal van de Inspectie eens dat de prijzenslag tussen ziekenhuizen het afgelopen jaar zeker vijf keer heeft geleid tot medische missers? <voetnoot nummer="4"/>
      </vraag>
      <vraag nummer="7">Wat is uw reactie op de eerdere stellingname van oogspecialist Luyten van het Nederlands Oogheelkundig Gezelschap dat voor bodemtarieven als 600 euro geen laserbehandeling die aan alle eisen voldoet is uit te voeren? </vraag>
      <vraag nummer="8">Bent u van mening dat dit zeer ongewenste effecten van marktwerking zijn? Zo ja wat gaat u hieraan doen, bent u bereid bijvoorbeeld minimum-tarieven in te voeren? </vraag>
      <noten afkomstig="vraag">
         <noot nummer="1">Vragen van het lid Kant, ingezonden op 14 november 2006 (vraagnummer 2060702910)</noot>
         <noot nummer="2">EIM: Economisch Instituut voor het Midden-en Kleinbedrijf</noot>
         <noot nummer="3" datum="2006-10-20" bron="Algemeen Dagblad">Algemeen Dagblad, 20 oktober 2006</noot>
         <noot nummer="4" datum="2006-12-15" bron="Reformatorisch Dagblad">Reformatorisch Dagblad, 15 december 2006</noot>
      </noten>
   </vragen>
   <antwoorden aantal="5">
      <antwoord nummer="1">Bij de beantwoording van de Kamervragen van het lid Kant, ingezonden op 14 november 2006 (vraagnummer 2060702910) over het negeren van een alarmmelding door de Inspectie van de gezondheidszorg is in het antwoord op vraag 6 gewezen op een centraal meldpunt in ziekenhuizen dat gelieerd is aan de NVZ vereniging van ziekenhuizen. Dit meldpunt genaamd het Zorgsignaal is een aantal jaren geleden door de NVZ vereniging van ziekenhuizen opgericht. Zorgsignaal heeft als doel hét centrale meldpunt voor incidenten rondom medische apparatuur en hulpmiddelen te zijn. De NVZ vereniging van ziekenhuizen is voornemens om het Zorgsignaal verder uit te breiden met andere thema’s zoals medicatieveiligheid. Alle ziekenhuizen kunnen deelnemen aan Zorgsignaal, momenteel zijn er 96 ziekenhuizen aangesloten bij Zorgsignaal. </antwoord>
      <antwoord nummer="2">Het onderzoek naar aanleiding van de brand in het Twenteborgziekenhuis is nog gaande. De leiding van dit gezamenlijke onderzoek van het Openbaar Ministerie, Politie Twente en de Inspectie voor de gezondheidszorg (IGZ) is in handen van het Openbaar Ministerie. Het verschijnen van het rapport van de Inspectie voor de gezondheidszorg is afhankelijk van de voortgang van dit onderzoek. </antwoord>
      <antwoord nummer="3">Nee, de afschrijvingstermijn van 10 jaar geldt niet voor alle medische apparatuur. De Nederlandse Zorgautoriteit (NZA) heeft in de «Beleidsregel afschrijving» de economische gebruiksduur vastgesteld voor onder andere röntgeninstallaties en aanverwante installaties en autoclaven, bij de bepaling van de aanvaardbare kosten wordt uitgegaan van afschrijvingspercentages van 10% per jaar. De afschrijvingstermijn betreft echter de (gemiddelde) economische levensduur die losstaat van de medisch verantwoorde gebruiksduur. De eisen die hier gelden, komen voort uit de Kwaliteitswet zorginstellingen. Zorginstellingen dienen op grond van deze wet verantwoorde zorg te leveren. Het gebruik c.q. de toepassing van medische apparatuur mag alleen als dat verantwoord is en voldoet aan de geldende norm, het goed onderhouden van deze apparatuur is dus van groot belang. Daarnaast stelt de Richtlijn medische hulpmiddelen (93/42/EEG) de fabrikant verantwoordelijk voor het vaststellen van de (gemiddelde) levensduur van een medisch hulpmiddel en schrijft geen expliciet tijdsbestek voor met betrekking tot afschrijving en onderhoud van medische apparatuur. </antwoord>
      <antwoord nummer="4">De Nederlandse Vereniging van Anesthesiologie heeft aangegeven dat er in Nederland geen kwaliteitssysteem is dat uitspraken doet over hoe lang zij met apparaten kunnen werken. Ik betreur het dat de inspanningen van de NVA om tot een goed werkend kwaliteitssysteem te komen nog onvoldoende resultaat hebben opgeleverd. Zoals ik in het antwoord op vraag 3 heb aangegeven, zijn de zorginstellingen echter primair verantwoordelijk voor het onderhoud van medische apparatuur. Ik acht een kwaliteitssysteem dan ook wel noodzakelijk, maar vind dat een verantwoordelijkheid van de ziekenhuisdirecties en de beroepsgroepen. </antwoord>
      <antwoord nummer="5">Een verplichte keuring vind ik niet nodig, omdat het systeem van waarborgen van kwaliteit in zorginstellingen al is geregeld vanuit de Kwaliteitswet zorginstellingen. Instellingen zijn verplicht om verantwoorde zorg te leveren, de medische apparatuur die gebruikt wordt in zorginstellingen moet altijd voldoen aan de heersende kwaliteits- en veiligheidsnormen. Een goed onderhoud is een voorwaarde voor veilig gebruik. Het is de verantwoordelijkheid van het management van de zorginstelling om daarvoor te zorgen. De Inspectie voor de gezondheidszorg ziet toe op het kwaliteitssysteem van de instelling (systeemverantwoordelijkheid). Overigens heeft de Nederlandse Vereniging voor Klinische Fysica (NVKF) aangegeven het niet eens te zijn met het voorstel van de FHI. Zij stelt dat het ondoenlijk is om een standaardtermijn op te stellen waarna medische apparatuur moet worden vervangen. Alle medische hulpmiddelen na zes jaar afschrijven is ongenuanceerd, omdat dit per soort apparatuur verschilt. Een jaarlijkse verplichte periodieke keuring is bovendien geen garantie voor het niet optreden van fouten en ongelukken. Ziekenhuizen moeten een goed opgezet kwaliteitsborgingbeleid hebben, maar jaarlijkse keuringen brengen zorginstellingen vooral veel extra administratieve lasten en onnodige kosten. Naast regulier onderhoud zijn instructies voor de gebruikers en goede vrijgaveprotocollen na reparaties belangrijk. 6, 7, 8 In de brief van 15 januari 2007 aan de Vaste Commissie voor Volksgezondheid, Welzijn en Sport met kenmerk MC-CB-U-2740482 staat aangegeven dat de IGZ vijf meldingen heeft ontvangen over ooglaseren, niet in ziekenhuizen. Deze meldingen gaan over de inzet van basisartsen (zonder voldoende kwalificaties en zonder voldoende toezicht), het inadequaat afstellen van het laserapparaat (dit betreft een incident in Portugal maar de indicatiestelling en behandeling is door een Nederlandse arts gedaan), infecties en onvoldoende resultaat. Over de hele linie genomen is, zoals de Inspecteur-generaal zelf concludeert, de aandacht voor werken aan kwaliteit juist toegenomen door de prikkelende werking van beloning naar prestatie. Dit is geheel in lijn met mijn opvatting dat marktwerking in de zorg betrekking moet hebben op zowel prijs als kwaliteit. Artsen en/of instellingen die, om welke reden dan ook, met één van beide aspecten marchanderen, worden gecorrigeerd door toezichthoudende instanties. De medische incidenten waar u op doelt, zijn inmiddels onderwerp van onderzoek. De IGZ heeft voor 2007 reeds een groot thematisch onderzoek naar refractiechirurgie aangekondigd om de risico’s nader te kwantificeren. De uitkomsten van dit onderzoek wacht ik af. Ik ben van mening dat situaties waarin de kwaliteit van zorg onder de maat is, per definitie ongewenst zijn. Het toezicht door de Inspectie voor de gezondheidszorg is daarop gericht. De invoering van minimumtarieven acht ik niet aan de orde. </antwoord>
      <noten afkomstig="antwoord"/>
   </antwoorden>
</kvr>
