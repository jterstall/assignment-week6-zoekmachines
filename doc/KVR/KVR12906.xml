<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport over de wildkeuring. (Ingezonden 16 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12906
</item>
         <item attribuut="Inhoud">Vragen over de keuring van particulier geschoten wild voor aanlevering aan restaurants, naar aanleiding van TROS-programma Radar op 14 november 2000.</item>
         <item attribuut="Rubriek">Consument (Levensmiddelenkeuring) Natuur (Jacht)</item>
         <item attribuut="Trefwoorden">Jacht Vleeskeuring</item>
         <item attribuut="Vindplaats">Kamervragen met antwoord 2000-2001, nr. 508, Tweede Kamer</item>
         <item attribuut="Vraagnr_bij_indiening">2000102440</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-01-15</item>
         <item attribuut="Datum_indiening">2000-11-16</item>
         <item attribuut="Document-id">KVR12906</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1049" allpagenumbers="1049 1050" vetnummer="2000102440" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12906" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="508" onderwerp="" indiendatum="2000-11-16">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-01-15">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de uitzending over de wildkeuring van het TROS-programma «Radar» op 14 november jl.? </vraag>
      <vraag nummer="2">Is op dit moment het Plan van Aanpak ter verbetering van de wildkeuring in uitvoering? Zo neen, waarom niet? Zo ja, kan er al aangegeven worden tot welke verbeteringen dit tot nu toe geleid heeft? </vraag>
      <vraag nummer="3">Kunt u aangeven wat de omvang is van de zogenoemde achterdeurleveranties? Zo ja, op welke wijze is deze omvang vastgesteld? Zo neen, bent u bereid om alsnog een onderzoek te doen naar de omvang van deze achterdeurleveranties? </vraag>
      <vraag nummer="4">Welke bijdrage levert het particulier geschoten wild uit het buitenland aan deze achterdeurleveranties? Op welke wijze wordt dit buitenlands wild gekeurd door de leveranciers en door bijvoorbeeld de restaurants waaraan het aangeboden wordt? </vraag>
      <vraag nummer="5">Op welk moment vindt keuring plaats na afschot van het wild en worden daarbij ook de organen betrokken? </vraag>
      <vraag nummer="6">Hoe hoog is het percentage wild dat na de keuring niet geschikt blijkt voor consumptie? </vraag>
      <vraag nummer="7">Kunt u aangeven hoe groot op dit moment de kans is dat de consument ongekeurd wild op zijn bord krijgt in een restaurant en welke conclusies kunnen er getrokken worden uit het wild dat wel gecontroleerd wordt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het Plan van Aanpak ter verbetering van de controle op de productie van vlees van (vrij en gekweekt) grof wild en van vlees van tamme konijnen is in uitvoering. Hierover werd u reeds geïnformeerd bij brief VVM.2000/2332 van 20 juli 2000. In bijlage 3 van die brief is aangegeven welke verbeteringen half juni van het afgelopen jaar zijn bereikt. De meer tijdrovende verbeteringen komen nu ook in een stadium van afronding. De nieuwe bijscholingscursus voor medewerkers van de RVV voor de keuring van wild zal in januari starten. Nadat de eerste lichting met goed gevolg de cursus heeft beëindigd, zal het aangekondigde verbeterteam met zijn werk starten. Het Wildplatform op het RVV-intranet en een brochure voor wildverwerkende bedrijven zullen binnen zeer afzienbare tijd beschikbaar zijn. </antwoord>
      <antwoord nummer="3">Hierop ben ik reeds ingegaan in mijn antwoord op vraag 5 van de op 4 februari 2000 door de heer Poppe gestelde vragen. Een nauwkeurig beeld van de hoeveelheid wild die ongekeurd de consument bereikt is moeilijk te geven. Uit een onderzoek, uitgevoerd door de Nederlandse Bond van Poeliers en Wildhandelaren, blijkt dat 15% van de totale Nederlandse wildconsumptie wild betreft dat afkomstig is van Nederlandse bodem. Het merendeel hiervan wordt in vrijwildverwerkingsinrichtingen gekeurd en verwerkt. Slechts een zeer klein deel van het in Nederland geschoten wild wordt dus door de jager zelf geconsumeerd dan wel direct afgezet aan restaurants of kleinhandelaren (zie verder het antwoord op vraag 7). </antwoord>
      <antwoord nummer="4">Het uitgangspunt is dat alleen gekeurd wild in het intracommunautaire handelsverkeer wordt gebracht. De Europese Wildrichtlijn namelijk (92/45/EEG) schrijft voor dat handel tussen lidstaten is toegestaan voor zowel vlees van vrij grofwild als van gehele stukken vrij grofwild (dat wil zeggen in de huid). Bij invoer van vlees van vrij grofwild moet zijn voldaan aan alle voorwaarden die de richtlijn stelt. Voor karkassen in de huid geldt onder meer dat deze in het intraverkeer mogen worden gebracht nadat in een erkende vrijwildverwerkingsinrichting in de lidstaat van oorsprong de keuring van de bijbehorende organen heeft plaatsgevonden. Bij wilde zwijnen moet trichinenonderzoek met negatief resultaat hebben plaatsgevonden. Vervolgens ondergaan de karkassen in de vrijwildverwerkingsinrichting van bestemming, na te zijn onthuid, een individuele postmortemkeuring. Na gebleken geschiktheid voor humane consumptie wordt het karkas voorzien van het officiële keurmerk. De uitzondering op het uitgangspunt is gelegen in de bepaling van genoemde richtlijn dat de eisen inzake handelsverkeer of invoer uit derde landen niet van toepassing zijn op één enkel stuk grofwild dat door reizigers in hun eigen auto wordt vervoerd en bestemd is voor eigen consumptie. De bijdrage die deze uitzondering levert aan het niet door de RVV gekeurde wild is onbekend. Deze hoeveelheid zal echter relatief gering zijn, gezien de in vraag 3 beschreven handelsstromen. </antwoord>
      <antwoord nummer="5">Geschoten grof wild dat wordt aangeboden aan vrijwildverwerkingsinrichtingen wordt op aanvraag van de verwerkingsinrichting door de RVV aan een zogenaamde postmortemkeuring onderworpen. Deze is bedoeld om vast te kunnen stellen of het dier inderdaad door bejaging is verkregen en of het geen afwijkingen vertoont die het ongeschikt maakt voor menselijke en/of dierlijke consumptie. Ter plaatse waar de dieren volgens de bepalingen van de Jachtwet zijn gedood, mogen de buikingewanden worden uitgenomen. De milt, nieren, lever, alsmede de borstorganen dienen echter met natuurlijke hechtmiddelen aan het dier verbonden (of identificeerbaar bij het dier) te blijven, totdat de eerste postmortemkeuring heeft plaatsgevonden. Indien verzuimd is genoemde organen correct aan te leveren, kan de keuring niet verantwoord plaatsvinden en wordt het karkas afgekeurd. Voor de volledigheid wijs ik erop dat deze keuring niet plaats vindt op wild voor eigen consumptie van de jager dan wel voor directe levering aan restaurants of kleinhandelaar. </antwoord>
      <antwoord nummer="6">Uit voorlopige cijfers van de RVV over het jaar 2000 blijkt dat ongeveer 0,2% wordt afgekeurd. </antwoord>
      <antwoord nummer="7">Het aanbod van niet door de RVV gekeurd wild in restaurants lijkt af te nemen. Het voorstel tot wijziging van het Warenwetbesluit Vlees, gehakt en vleesproducten, dat verplicht tot een trichinenonderzoek voor wilde zwijnen die door de jager rechtstreeks aan een restaurant worden geleverd, zal naar verwachting tot gevolg hebben dat deze dieren meer en meer aan een erkende vrijwildverwerkingsinrichting zullen worden aangeboden. Daarmee neemt de kans af dat de consument ongekeurd wild geserveerd wordt. </antwoord>
      <noten afkomstig="antwoord"/>
   </antwoorden>
</kvr>
