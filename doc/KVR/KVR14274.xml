<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Buitenlandse Zaken over het verlagen van de huwbare leeftijd van meisjes. (Ingezonden 31 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14274
</item>
         <item attribuut="Inhoud">Vragen over berichten over voorstel Marokkaanse regering om de huwbare leeftijd bij Marokkaanse meisjes te verlagen van 18 naar 15 jaar, in verband met onderhandelingen inzake een bilateraal verdrag tussen Marokko en Nederland inzake personen- en familierecht.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Internationale betrekkingen (Algemeen) Staats- en bestuursrecht (Grondrechten) Welzijn (Vrouwen)</item>
         <item attribuut="Trefwoorden">Marokko Mensenrechten Vrouwen</item>
         <item attribuut="Vindplaats">Kamervragen met antwoord 2000-2001, nr. 1701, Tweede Kamer</item>
         <item attribuut="Vraagnr_bij_indiening">2000114150</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-09-10</item>
         <item attribuut="Datum_indiening">2001-07-31</item>
         <item attribuut="Document-id">KVR14274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3545" allpagenumbers="3545 3546" vetnummer="2000114150" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14274" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1701" onderwerp="" indiendatum="2001-07-31">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-09-10">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het bericht over het verlagen van de huwbare leeftijd naar 15 jaar bij Marokkaanse meisjes? </vraag>
      <vraag nummer="2">Klopt het dat de Marokkaanse regering het voorstel heeft gedaan de huwbare leeftijd van 18 jaar naar 15 jaar te verlagen? Zo ja, wanneer bent u voor het eerst hiervan op de hoogte gesteld? Wat was of is uw reactie hierop? In welk kader is dit voorstel gedaan? Wat vindt u van dit voorstel? </vraag>
      <vraag nummer="3">Maakt dit voorstel onderdeel uit van de onderhandelingen over mogelijk bilateraal verdrag tussen Marokko en Nederland over personen- en familierecht? Zo ja, bent u van plan hierop in te gaan? </vraag>
      <vraag nummer="4">Is dit voorstel in strijd met het verdrag inzake rechten van het kind dat ook door Nederland is geratificeerd? Zo ja, vindt u het niet opportuun nu dit ook direct aan de Marokkaanse regering duidelijk te maken? Zo neen, waarom niet? </vraag>
      <vraag nummer="5">Vindt u dat het verlagen van de huwbare leeftijd naar 15 jaar bij meisjes geen onderdeel hoort te zijn van de onderhandelingen? Zo ja, op welke wijze gaat u dit aan de Marokkaanse regering kenbaar maken? </vraag>
      <vraag nummer="6">Op welke wijze gaat u de onrust wegnemen, die binnen de Marokkaanse gemeenschap vooral bij Marokkaanse meisjes naar aanleiding van de berichtgeving over het verlagen van de huwbare leeftijd is ontstaan? </vraag>
      <vraag nummer="7">Bent u bereid de Kamer te informeren over de stand van zaken en de voortgang van de jarenlang durende onderhandelingen met de Marokkaanse regering over personen- en familierecht? Zo ja, wanneer? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Indien gedoeld wordt op het bericht in de Volkskrant van 27 juli 2001, ja. </antwoord>
      <antwoord nummer="2">In een memorandum, dat door de Marokkaanse ambassadeur is toegevoegd aan een schrijven aan staatssecretaris Benschop, gedateerd 24 november 1999, staat aangegeven welke onderwerpen er naar de mening van de Marokkaanse autoriteiten geregeld zouden moeten worden, waaronder de vaststelling van de huwelijksleeftijd voor vrouwen op tenminste vijftien jaar. Dit onderwerp is noch in eerdere noch in latere gesprekken met de Marokkaanse overheid aan de orde geweest. Een voorstel in die richting zou overigens geen steun krijgen van de Nederlandse regering. </antwoord>
      <antwoord nummer="3">Nee, zie de beantwoording van vraag 2. </antwoord>
      <antwoord nummer="4 en 5">Het stellen van de minimumleeftijd bij huwelijken op vijftien jaar is op zichzelf niet in strijd met het verdrag inzake de rechten van het kind, nu dat verdrag daarover geen bepaling bevat. Ook andere verdragen bevatten geen voorschriften over deze minimumleeftijd. Verder stelt artikel 31, eerste lid, van het Nederlands Burgerlijk Wetboek de huwelijksleeftijd weliswaar op achttien jaar, maar uitzonderingen zijn mogelijk. Het tweede lid van dit artikel bepaalt immers dat de leeftijdsgrens op zestien gesteld wordt, indien de vrouw zwanger is of reeds een kind gekregen heeft, terwijl de minister van Justitie om gewichtige redenen een nog verdergaande ontheffing kan verlenen. Andere wettelijke regelingen kennen vergelijkbare bepalingen. Zo staat de wet conflictenrecht huwelijk, Stb. 1989, 392, buitenlanders onder meer toe in Nederland te huwen onder meer indien ieder der aanstaande echtgenoten voldoet aan de vereisten tot het aangaan van een huwelijk van de Staat waarvan hij de nationaliteit heeft, tenzij die vereisten onverenigbaar zijn met de Nederlandse openbare orde. Zie artikel 2 juncto 3 van deze wet. Nederlanders zullen doorgaans, ook als zij een dubbele nationaliteit bezitten, moeten voldoen aan het vereiste van artikel 31 Bw. Dezelfde wet conflictenrecht huwelijk bepaalt tevens dat in het buitenland gesloten huwelijken die ingevolge het recht van de Staat waar de huwelijksvoltrekking plaatsvond rechtsgeldig zijn, in Nederland als zodanig worden erkend, tenzij die erkenning onverenigbaar is met de Nederlandse openbare orde (zoals huwelijken van personen beneden de leeftijd van vijftien jaar). Omdat het voorstel geheel buiten de orde was, niet eerder van Marokkaanse zijde was gesteld en evenmin in latere gesprekken – onder meer in het kader van het bezoek van de Marokkaanse minister van Justitie aan Nederland en het bezoek van de Nederlandse minister van Justitie aan Marokko – is herhaald, is er thans geen reden alsnog op genoemd schrijven te reageren. </antwoord>
      <antwoord nummer="6">Zoals uit het bovenstaande blijkt is er geen reden voor onrust. </antwoord>
      <antwoord nummer="7">De minister van Justitie zal Uw Kamer op korte termijn over het gevraagde schriftelijk informeren. </antwoord>
      <noten afkomstig="antwoord"/>
   </antwoorden>
</kvr>
