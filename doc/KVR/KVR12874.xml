<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) aan de ministers van Volksgezondheid, Welzijn en Sport en van Landbouw, Natuurbeheer en Visserij over risico's van Duits vlees. (Ingezonden 2 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12874
</item>
         <item attribuut="Inhoud">Vragen over de risico's van met BSE besmet Duits rundvlees, die wellicht al lang bekend waren bij het ministerie van Volksgezondheid, Welzijn en Sport. Mogelijk ondernam het ministerie geen actie om juridische tegenmaatregelen vanuit Duitsland te voorkomen.</item>
         <item attribuut="Rubriek">Consument (Levensmiddelenkeuring) Staats- en bestuursrecht (Ministeries) Veeteelt (Runderen) Veeteelt (Veeziekten)</item>
         <item attribuut="Trefwoorden">Levensmiddelenkeuring Ministeries Runderen Veeziekten</item>
         <item attribuut="Vindplaats">Kamervragen met antwoord 2000-2001, nr. 478, Tweede Kamer</item>
         <item attribuut="Vraagnr_bij_indiening">2000104300</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2001-01-09</item>
         <item attribuut="Datum_indiening">2001-01-02</item>
         <item attribuut="Document-id">KVR12874</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="989" allpagenumbers="989 990" vetnummer="2000104300" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12874" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="478" onderwerp="" indiendatum="2001-01-2">
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-01-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Heeft u kennisgenomen van het artikel in de Volkskrant van 28 december jl. waarin wordt gemeld dat de overheid al lang bekend was met de risico’s van Duits rundvlees? </vraag>
      <vraag nummer="2">Is het waar dat het ministerie van Volksgezondheid, Welzijn en Sport al jaren heeft geweten dat Duitse worst mogelijk besmet is met BSE? Zo ja, sinds wanneer is het ministerie op de hoogte van deze risico’s? </vraag>
      <vraag nummer="3">Welke actie heeft het ministerie van Volksgezondheid, Welzijn en Sport ondernomen vanaf het moment dat het op de hoogte was van mogelijke BSE-risico’s van Duits rundvlees? </vraag>
      <vraag nummer="4">Heeft een woordvoerder van het departement van Volksgezondheid, Welzijn en Sport of Landbouw, Natuurbeheer en Visserij verklaard dat nooit maatregelen zijn genomen tegen Duitse producten in verband met mogelijk juridische acties van Duitsland tegen Nederland? </vraag>
      <vraag nummer="5">Hoe verhouden de juridische en/of economische bezwaren tegen Nederlands optreden zich tot het voorzorgbeginsel dat de Nederlandse regering altijd zegt te hanteren als het gaat om voedselveiligheid? </vraag>
      <vraag nummer="6">Kunt u deze bezwaren zo precies mogelijk toelichten? </vraag>
      <vraag nummer="7">Is het waar dat de overheid het CBL wél nadrukkelijk heeft gewezen op de mogelijke aanwezigheid van BSE in Duitse producten? Zo ja, op welke wijze en op welke momenten is dit gebeurd? </vraag>
      <vraag nummer="8">Deelt u de opvatting dat juist in het kader van voedselveiligheid het ministerie van Volksgezondheid, Welzijn en Sport wel degelijk maatregelen had moeten nemen en kunnen nemen om in een eerder stadium mogelijk besmette Duitse rundvleesproducten uit de handel te nemen? </vraag>
      <vraag nummer="9">Wilt u deze vragen uiterlijk 5 januari 2001 beantwoorden? CBL = Centraal Bureau Levensmiddelen </vraag>
      <vraag nummer="478"/>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 8">Neen. Tot 24 november 2000 was in Duitsland geen BSE vastgesteld. Het risico van besmetting met BSE door producten afkomstig uit Duitsland was derhalve van dien aard dat het niet noodzakelijk werd geacht een verbod in te stellen op de invoer van vleeswaren waarin eventuele verwerking van specifiek risico materiaal (srm) niet kon worden uitgesloten. Hierover heb ik uw Kamer op 25 oktober 1999 schriftelijk geïnformeerd (Tweede Kamer, vergaderjaar 1999–2000, 24 668, nr. 32). In die brief heb ik ook uiteengezet dat deze situatie gold voor alle EU lidstaten waar men, wegens het ontbreken van BSE-gevallen, geen SRM-maatregelen had genomen. Vanaf 1 oktober 2000 is de Europese verplichting tot het verwijderen van srm ook in Duitsland van kracht geworden. Daarmee kwam ook in Duitsland een definitief eind aan het mogelijk verwerken van srm in vleeswaren, zoals in Nederland al sinds augustus 1997 het geval is. Op 24 november 2000 werd voor het eerst BSE in Duitsland vastgesteld. Omdat vanaf 1 oktober ook in Duitsland een srm-regime gold dat vergelijkbaar is met het Nederlandse regime, was het vaststellen van een BSE-geval in Duitsland voor mij geen aanleiding om extra maatregelen te treffen. Op 22 december 2000 heeft de Duitse minister van Volksgezondheid de vleeswaren die vóór 1 oktober 2000 zijn geproduceerd, ongeschikt verklaard voor consumptie, daar mogelijke verwerking van srm niet uit viel te sluiten. Om de Nederlandse consument dezelfde bescherming te bieden als de Duitse, heb ik op 22 december 2000 uit voorzorg geadviseerd voorlopig geen vleeswaren van Duitse oorsprong te eten waarin rundvlees is verwerkt totdat op dit punt helderheid zou zijn verkregen. Onder toezicht van de Keuringsdienst van Waren is nog diezelfde dag door het bedrijfsleven een recall van de bewuste Duitse vleeswaren uitgevoerd. </antwoord>
      <antwoord nummer="4, 5 en 6">In de berichtgeving over deze zaak is mogelijke Duitse juridische actie één van de aspecten in de besluitvorming geweest. Maar het geringe risico van BSE-besmetting door Duitse vleeswaren is bij de totale risico-analyse echter van doorslaggevende betekenis geweest. In iedere situatie waarbij in het kader van het voorzorgprincipe een risico-analyse wordt uitgevoerd zijn voor die situatie dermate specifieke omstandigheden aan de orde, dat het moeilijk is om in het algemeen aan te geven hoe de verschillende aspecten gewogen worden. Ook maatregelen genomen in het kader van het voorzorgsprincipe moeten, op basis van WTO-voorschriften, proportioneel, niet discriminerend, consistent zijn en gebaseerd worden op een gedegen risico-analyse. Wel is het zo dat de voedselveiligheid altijd voorop staat. Wanneer er sprake is van een aannemelijk risico dan zal het veiligheidsaspect altijd prevaleren. Bij zeer geringe risico’s zullen andere afwegingen mede een rol gaan spelen. Daarbij zal bijvoorbeeld ook gekeken worden naar de proportionaliteit van de te nemen maatregelen in relatie tot het risico. </antwoord>
      <antwoord nummer="7">Ja. Via een persbericht op 22 december 2000 heb ik bedrijfsleven en consument geadviseerd voorlopig geen Duitse vleeswaren te consumeren. </antwoord>
      <antwoord nummer="9">Omdat de minister van Landbouw, Natuurbeheer en Visserij en ik een gezamenlijke aanpak hebben met betrekking tot BSE en voedselveiligheid ontvangt u de antwoorden op de vragen samen met een brief over die gezamenlijke aanpak op dinsdag 9 januari. </antwoord>
      <noten afkomstig="antwoord"/>
   </antwoorden>
</kvr>
