<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over de kwaliteit van het Doornse drinkwater. (Ingezonden 18 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5298
</item>
         <item attribuut="Inhoud">Vragen over verbetering van de kwaliteit van het water dat door het kleinschalige waterleidingbedrijf NV Bronwaterleiding Doorn wordt geleverd.</item>
         <item attribuut="Rubriek">Consument (Levensmiddelen)</item>
         <item attribuut="Trefwoorden">Drinkwater</item>
         <item attribuut="Vindplaats">Kamervragen met antwoord 1996-1997, nr. 1538, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-07-08</item>
         <item attribuut="Datum_indiening">1997-06-18</item>
         <item attribuut="Document-id">KVR5298</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3147" allpagenumbers="3147 3148" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1538" onderwerp="" indiendatum="1997-06-18">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-07-8">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft de Inspectie voor Volksgezondheid en Milieuhygiëne een programma opgesteld dat moet leiden tot verbetering van de kwaliteit van het water dat door de NV Bronwaterleiding Doorn wordt geleverd? </vraag>
      <vraag nummer="2">Op welke onderdelen schoot de kwaliteit van het Doornse drinkwater volgens de Inspectie tekort? Wat zijn de hoofdpunten van het verbeteringsprogramma? In hoeverre is momenteel concreet reeds uitvoering aan dit programma gegeven? </vraag>
      <vraag nummer="3">Is naar uw opvatting de kwaliteit van drinkwater in Doorn voldoende verzekerd? Bemoeilijkt de kleine schaal van de drinkwatervoorziening in deze gemeente naar uw oordeel het voldoen aan de wettelijke eisen die aan het leidingwater worden gesteld? </vraag>
      <vraag nummer="4">Wilt u bevorderen, dat conform de wens van de gemeenteraad van Doorn en in overeenstemming met uw streven naar «verdergaande schaalvergroting ter vergroting van de doelmatigheid» en uw voorkeur voor overheidseigendom van waterleidingbedrijven, een einde komt aan de slepende kwestie van de privatisering van de NV Bronwaterleiding Doorn, zodat dit bedrijf kan worden overgenomen door een groter waterleidingbedrijf? </vraag>
      <noten afkomstig="vraag">
         <noot nummer="1"/>
         <noot nummer="1">Tweede Kamer, vergaderjaar 1996–1997, 23 168, nr. 13</noot>
      </noten>
   </vragen>
   <antwoorden aantal="4">
      <antwoord nummer="1">De Inspectie Milieuhygiëne, onderdeel van het Staatstoezicht op de Volksgezondheid en onder meer belast met het toezicht op de waterleidingbedrijven, heeft in 1995 een onderzoek uitgevoerd bij de NV Bronwaterleiding «Doorn». Bij het inspectieonderzoek werd een aantal tekortkomingen in de bedrijfsvoering geconstateerd. In verband daarmee heeft de Inspectie het waterleidingbedrijf dringend geadviseerd maatregelen te treffen om de waarborging van de drinkwaterkwaliteit te verbeteren. Het waterleidingbedrijf heeft zich bereid verklaard deze maatregelen uit te voeren. </antwoord>
      <antwoord nummer="2">De door de Inspectie vastgestelde tekortkomingen zijn vooral van technische en organisatorische aard. Deze leveren wel risico’s op voor de waarborging van de drinkwaterkwaliteit, maar met betrekking tot de kwaliteit van het drinkwater zelf zijn geen overschrijdingen van de wettelijke normen geconstateerd, met uitzondering van de norm voor mangaan. Deze overschrijding wordt veroorzaakt door de natuurlijke samenstelling van de bodem waaruit het water wordt gewonnen. Uit het oogpunt van volksgezondheid levert dat echter geen gevaar op en daarom heeft de minister van VROM het waterleidingbedrijf daarvoor een tijdelijke ontheffing verleend. Bij de door de Inspectie voorgestelde maatregelen staat verbetering van de kwaliteitszorg bij het waterleidingbedrijf «Doorn» centraal. Op hoofdlijnen gaat het om het herstellen van technische gebreken, verbeteringen in het productieproces, waaronder oplossing van de mangaanproblematiek, en het verschaffen van adequate informatie aan de Inspectie, onder andere over de kwaliteit van het drinkwater. In 1996 is ter controle op de uitvoering van deze maatregelen een vervolginspectie bij het waterleidingbedrijf uitgevoerd. Een deel van de verbeteringsvoorstellen bleek toen gerealiseerd. Over uitvoering van de resterende maatregelen vindt regelmatig overleg plaats met het waterleidingbedrijf. Naar verwachting zal het mangaanprobleem begin 1998 zijn opgelost. Voorts wordt de kwaliteit van het drinkwater in Doorn door de Inspectie voortdurend in het oog gehouden. </antwoord>
      <antwoord nummer="3">Mede ten gevolge van de extra handhavingsinspanningen van de Inspectie Milieuhygiëne is de kwaliteit van het drinkwater in Doorn momenteel voldoende verzekerd. Gezien de toegenomen maatschappelijke eisen die aan de openbare drinkwatervoorziening (zullen) worden gesteld, zal het voor een kleinschalig waterleidingbedrijf als «Doorn» steeds moeilijker worden om aan die eisen te voldoen. Uit het oogpunt van doelmatigheid is opname van de drinkwatervoorziening in Doorn in een groter geheel daarom dringend gewenst. </antwoord>
      <antwoord nummer="4">Juist met het oog op dergelijke ondoelmatige situaties is in de huidige Waterleidingwet (hoofdstuk III) een regeling opgenomen die voorziet in reorganisatie van de openbare drinkwatervoorziening. Op grond daarvan hebben Provinciale Staten van Utrecht in 1992 een reorganisatieplan vastgesteld, dat in 1995 door de Kroon is goedgekeurd. In dat plan is de distributie van drinkwater in de gehele provincie Utrecht opgedragen aan de NV Waterleidingbedrijf Midden-Nederland (WMN), een overheidsvennootschap. Ter uitvoering van dat plan heeft de WMN geprobeerd de overname van de drinkwatervoorziening in Doorn minnelijk te regelen. Omdat de onderhandelingen niet het gewenste resultaat opleverden, is de WMN in januari van dit jaar de daarvoor geëigende procedure van de Waterleidingwet gestart. Op basis daarvan kan overdracht van de drinkwatervoorziening in Doorn aan de WMN worden afgedwongen. </antwoord>
      <noten afkomstig="antwoord"/>
   </antwoorden>
</kvr>
