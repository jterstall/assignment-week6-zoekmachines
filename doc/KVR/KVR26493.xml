<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over de handhaving van de 80 km-zone op de A12 bij Voorburg. (Ingezonden 19 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26493
</item>
         <item attribuut="Inhoud">Vragen naar aanleiding van bericht 'Peijs wil trajectcontrole Voorburg opheffen' (ANP, 14 september 2006). Indiener is bezorgd over de concentraties fijnstof en stikstofoxide die weer zouden toenemen als de plannen doorgaan. De resultaten van de eerdere snelheidsbeperking op de A12 bij Voorburg geven aan dat een nieuww snelheidsverhoging weer zou leiden tot een verslechtering van de luchtkwaliteit.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Motorrijtuigen Verkeersveiligheid Wegen</item>
         <item attribuut="Vindplaats">Kamervragen met antwoord 2006-2007, nr. 88, Tweede Kamer</item>
         <item attribuut="Vraagnr_bij_indiening">2060700010</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-10-03</item>
         <item attribuut="Datum_indiening">2006-09-19</item>
         <item attribuut="Document-id">KVR26493</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="185" allpagenumbers="185 186" vetnummer="2060700010" code="0607tkkvr88" lopendefooter="Tweede Kamer, vergaderjaar 2006–2007, Aanhangsel" filenaam="KVR26493" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="88" onderwerp="" indiendatum="2006-09-19">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-10-3">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met het artikel «Peijs wil trajectcontrole Voorburg opheffen»? <voetnoot nummer="1"/>
      </vraag>
      <vraag nummer="2">Klopt het dat door de snelheidsbeperking op de A12 bij Voorburg de concentratie fijnstof met 15% is afgenomen en de hoeveelheid stikstofoxide met 10%? Zo neen, wat zijn de correcte cijfers? </vraag>
      <vraag nummer="3">Leidt verhoging van de snelheid op de A12 bij Voorbrug tot een verslechtering van de luchtkwaliteit? Zo ja, kunt u hierbij de concrete cijfers noemen? </vraag>
      <vraag nummer="4">Klopt het dat u geen besluit tot een verhoging van de snelheidslimiet op de A12 bij Voorburg kunt nemen omdat dit leidt tot een verslechtering van de luchtkwaliteit? </vraag>
      <vraag nummer="5">Heeft u het gemeentebestuur van Leidschendam–Voorburg gemeld dat de 80 km-zone gehandhaafd blijft? </vraag>
      <vraag nummer="6">Deelt u de mening dat het onwenselijk is dat regels en feitelijke situatie niet langer overeenkomen? </vraag>
      <vraag nummer="7">Vindt u dat een 80 km-zone zonder trajectcontrole voldoende handhaafbaar is? Zo ja, waarom? </vraag>
      <vraag nummer="8">Deelt u de mening dat het afschaffen van de trajectcontrole materieel leidt tot een verhoging van de snelheidslimiet? Acht u een dergelijke maatregel niet in strijd met de geest van de wet? </vraag>
      <vraag nummer="9">Wanneer kan de Kamer de evaluatie van de 80 km-zones tegemoet zien, die u de Kamer medio september zou doen toekomen? </vraag>
      <vraag nummer="10">Kunt u deze vragen op korte termijn beantwoorden? </vraag>
      <noten afkomstig="vraag">
         <noot nummer="1" datum="2006-09-14" bron="ANP">ANP, 14 september 2006</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Nee. De verkeersemissies zijn voor fijnstof met 15% en voor stikstofdioxide met 10% afgenomen. Het wegverkeer is een van de bronnen van de genoemde stoffen. Gezien de bestaande achtergrondconcentratie zal de feitelijke verbetering van de luchtkwaliteit aanzienlijk lager zijn. </antwoord>
      <antwoord nummer="3">Een snelheidsverhoging op de A12 Voorburg stad uit zal naar het oordeel van de verkeerskundigen leiden tot meer dynamiek en een betere doorstroming en daardoor tot een vermindering van de verkeersemissies op de A12 Voorburg stad uit. Stad in is een snelheidsverhoging gezien de smallere rijstroken niet aan de orde. </antwoord>
      <antwoord nummer="4">Nee, dit klopt niet. Vanwege de verwachtte positieve effecten op doorstroming en uitstoot blijft het mijn inzet om op termijn op het traject A12 Voorburg «de stad uit» weer terug te gaan naar een maximumsnelheid van 100 km/uur. Ik heb de voorbereidingen voor de besluitvorming dan ook in gang gezet, alleen zal dit langere tijd in beslag nemen. Een snelheidsverhoging op de A12 stad uit is niet op korte termijn te realiseren. Voor de aanpassing van snelheidslimieten is een verkeersbesluit nodig is. Hierbij dient te worden voldaan aan het Besluit Luchtkwaliteit en de bepalingen uit de Wet Geluidhinder. Bij het wegvak A12 bij Voorburg stad is gebleken dat er eerst geluidmaatregelen genomen dienen te worden alvorens de snelheid verhoogd kan worden. De benodigde doorlooptijd van de onderzoeken, de aanbestedingen en realisatie zullen geruime tijd in beslag nemen. </antwoord>
      <antwoord nummer="5">In het overleg met de gemeente Leidschendam-Voorburg zijn verschillende opties besproken om de werking 80 km zone op de A12 Voorburg stad uit te verbeteren. </antwoord>
      <antwoord nummer="6">Het primaire doel van de 80 km zones is te komen tot een verbetering van de lokale luchtkwaliteit. Gezien de antwoorden op de vragen 3 en 4 ben ik van mening dat de bestaande wet- en regelgeving het niet in alle gevallen mogelijk maakt om snel tot de gewenste aanpassingen van de 80 km zone te komen. </antwoord>
      <antwoord nummer="7">Aanpassing van de trajectcontrole betekent niet dat weggebruikers zich niet aan de maximumsnelheid zouden moeten houden: op het gehele wegennet geldt immers een limiet, slechts op enkele plaatsen is er trajectcontrole. Op de overige delen van het wegennet heeft de handhaving op een andere wijze plaats zoals flitspalen en mobiele controles. Trajectcontrole is de meest effectieve wijze van handhaving, maar kan er wel toe leiden dat de automobilist zo voorzichtig gaat rijden dat dit leidt tot een minder effectief gebruik van de capaciteit van de weg. </antwoord>
      <antwoord nummer="8">Nee, het afschaffen van de trajectcontrole leidt op zichzelf niet tot een verhoging van de snelheidslimiet. Na invoering van de snelheidsmaatregel met trajectcontrole liggen de feitelijke snelheden op het weefvak A12 Voorburg bij drukker wordend verkeer nu rond de 70–75 km per uur. Voor het goed functioneren van de 80 km zones is in een aantal gevallen meer dynamiek in het verkeer gewenst (zie ook antwoord vraag 3). De trajectcontrole laat op zich voldoende ruimte voor een betere dynamiek in het verkeer. Immers er wordt pas geverbaliseerd indien er gemiddeld op het betreffende traject 87 km/uur wordt gereden. Een betere bekendheid met de werking van de trajectcontrole zal naar verwachting leiden tot meer dynamiek en daardoor tot minder filevorming op de 80 km zones en de hieraan gekoppelde ongewenste effecten op de verkeersemissies. Daarom zal ik in samenwerking met het Openbaar Ministerie meer bekendheid geven aan de werking van de trajectcontrole. </antwoord>
      <antwoord nummer="9">Ik verwacht u deze evaluatie begin oktober te kunnen toezenden. </antwoord>
      <antwoord nummer="10">De vragen zullen binnen de hiervoor geldende termijn worden beantwoord. </antwoord>
      <noten afkomstig="antwoord"/>
   </antwoorden>
</kvr>
