<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid F. M. Roscam Abbing-Bos (VVD) inzake: slavenhandel in kinderen in West-Afrika. (Ingezonden 1 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5665
</item>
         <item attribuut="Inhoud">Vragen over slavenhandel in kinderen in met name Benin en Nigeria.</item>
         <item attribuut="Rubriek">Ontwikkelingssamenwerking (Ontwikkelingshulp Afrika) Staats- en bestuursrecht (Grondrechten) Welzijn (Jeugdigen)</item>
         <item attribuut="Trefwoorden">Jeugdigen Mensenrechten West-Afrika</item>
         <item attribuut="Vindplaats">Kamervragen met antwoord 1997-1998, nr. 1, Eerste Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="VVD">F. M. Roscam Abbing-Bos</persoon>
         </item>
         <item attribuut="Datum_reaktie">1997-09-17</item>
         <item attribuut="Datum_indiening">1997-09-01</item>
         <item attribuut="Document-id">KVR5665</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="1" allpagenumbers="1 2" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR5665" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="1" onderwerp="" indiendatum="1997-09-1">
         <vrager partij="VVD" oorsprong="parlement">F. M. Roscam Abbing-Bos</vrager>
         <vraagt-aan/>
      </vraagdata>
      <antwoorddata antwoorddatum="1997-09-17">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de inhoud van krantenberichten*, dat er in West-Afrika slavenhandel wordt gedreven in kinderen? </vraag>
      <vraag nummer="2">Is het u bekend dat door de politie in Benin zou zijn meegedeeld, dat in juli 1997 100 kinderen vanuit Benin naar Nigeria zouden zijn getransporteerd om daar verkocht te worden? </vraag>
      <vraag nummer="3">Kunt u het bericht van de regeringskrant La Nation bevestigen, dat in Cotonou (Benin) een groep van 42 kinderen door de politie van eenzelfde lot is gered? </vraag>
      <vraag nummer="4">Kunt u bevestigen dat verschillende rapporten, uitgebracht in Nigeria en Benin, stellen dat slavenhandel in kinderen in die landen tot de normale praktijk behoort en dat kinderen van 8 jaar, die het slachtoffer worden van die handel, gedwongen worden tot prostitutie en tot werken voor anderen zonder betaling? </vraag>
      <vraag nummer="5">Deelt u de mening van de VVD-fractie, dat deze berichten een schrijnend licht werpen op de omstandigheden waaraan kinderen in Benin klaarblijkelijk worden blootgesteld? </vraag>
      <vraag nummer="6">Vindt u met ons dat een dergelijke situatie onacceptabel is, en dat temeer in een land dat in 1996 een verdrag sloot met de Nederlandse Regering op basis van gelijkwaardigheid en wederkerigheid? </vraag>
      <vraag nummer="7">Indien u de berichtgeving kunt bevestigen en onze opvatting terzake deelt, wilt u dan mededelen welke stappen u zult ondernemen om deze onwenselijke situatie tegen te gaan? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het antwoord luidt bevestigend, in het bijzonder voor wat betreft Benin en Nigeria. (IHT dd. 11-08-97 en Volkskrant 12-08-97). </antwoord>
      <antwoord nummer="2">Op 19 juli jl. werd door politie-autoriteiten in Benin bekendgemaakt dat zij op donderdag 17 juli 1997 vijf personen hadden gearresteerd die op heterdaad werden betrapt bij het vervoer van 90 kinderen/jongeren in bussen die overigens als bestemming Gabon hadden. Nagegaan wordt of dit hetzelfde transport betreft als hetgeen hierboven werd genoemd. </antwoord>
      <antwoord nummer="3">Bevestiging van het bericht uit La Nation kon tot dusver niet worden verkregen. Van 15–17 juli werd in Cotonou een congres gehouden over het onderwerp Lutte contre le trafic des enfants au Bénin. Gedurende die periode is in de media veel aandacht aan het onderwerp besteed. Het is derhalve niet uitgesloten dat een dergelijk bericht via andere kanalen is verspreid. </antwoord>
      <antwoord nummer="4">Tijdens eerdergenoemd congres in Cotonou, georgansieerd door het Ministère de la Santé, de la Protection sociale et de la Condition féminine aangaande kinderhandel, werd een rapport met als titel Les Trafics de Mineurs en République du Bénin besproken. Dit gaat in op gewoonten om minderjarigen onder te brengen bij derden en op de consequenties ervan. Naar aanleiding van het congres is een plan van aanpak opgesteld waarin voorstellen worden gedaan om dit fenomeen terug te dringen door verscherping van de wetgeving, bestraffing van tussenpersonen en door de bevordering van basis- en beroepsonderwijs. Het fenomeen van het plaatsen van kinderen bij derden heeft als gevolg van een vergroting van de sociaal-economische kloof tussen stad en platteland geleid tot misbruik: kinderarbeid in ruil voor een (geringe) vergoeding aan de ouders die afstand deden van hun kind. Kinderen spelen op deze manier een rol in het economische verkeer waarbij (grensoverschrijdende) handel slechts één van de gevolgen is. De overheid van Benin spant zich reeds jaren in voor de bestrijding van kinderhandel. </antwoord>
      <antwoord nummer="5 en 6">De door de vragensteller geciteerde berichten werpen inderdaad een schrijnend licht op de omstandigheden waaraan kinderen in Benin, evenals elders in West-Afrika, kunnen worden blootgesteld. Geconstateerd moet echter worden dat de overheid van Benin zich inspanningen getroost om het probleem het hoofd te bieden, hetgeen blijkt uit het optreden van de politie, uit het van overheidswege georganiseerde congres over kinderhandel en uit overheidsmaatregelen. Zo bestaan in Benin wetten en richtlijnen met betrekking tot het onderbrengen van kinderen onder 18 jaar en het verplaatsen van kinderen buiten de landsgrenzen. Er is een Brigade pour la Protection des Mineurs (BPM) die tot taak heeft de naleving van de regels te controleren en bij overtreding in te grijpen. </antwoord>
      <antwoord nummer="7">Aandacht voor en verbetering van de positie van kinderen maakt sinds 1992 integraal deel uit van het ontwikkelingssamenwerkingsbeleid (vide nota Beleid in de kinderschoenen). Ook in mijn speech van 26 februari 1997 ter gelegenheid van de Conferentie over Kinderarbeid in Amsterdam heb ik gepleit voor een wereldwijde aanpak van de meest uitbuitende vormen van kinderarbeid, waarbij ik met name de sociale sector als prioritair heb aangemerkt. Op grond daarvan en de in het Beninese plan van aanpak aangegeven punten zal in het reguliere overleg met de Beninese autoriteiten de bestrijding van kinderhandel en ontoelaatbare kinderarbeid aan de orde worden gesteld. Voorts werd door de Ambassade in Nigeria de laatste jaren een aantal Kleine Ambassade Projecten gesubsidieerd die tot doel hadden de kinderhandel tegen te gaan. </antwoord>
      <noten afkomstig="antwoord"/>
   </antwoorden>
</kvr>
