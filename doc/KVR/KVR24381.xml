<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister van Volksgezondheid, Welzijn en Sport over de IJsselmeerziekenhuizen. (Ingezonden 28 oktober 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24381
</item>
         <item attribuut="Inhoud">Vragen naar aanleiding van berichten over het feit dat de gehele vakgroep dermatologie van de IJsselmeerziekenhuizen ontslag heeft genomen. Indiener vraagt naar de gevolgen voor de kwaliteit en bereikbaarheid van dermatologische zorg in delen van Flevoland, waarbij hij zich afvraagt of de conclusies van de minister van VWS in een recente brief Kamerstuk 27295, nr. 82) over 'kwalitatief goede en bruikbare zorg voor de burgers in Flevoland' een juist beeld van de werkelijke situatie geven.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 418, Tweede Kamer</item>
         <item attribuut="Vraagnr_bij_indiening">2050602170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2005-11-24</item>
         <item attribuut="Datum_indiening">2005-10-28</item>
         <item attribuut="Document-id">KVR24381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="899" allpagenumbers="899 900" vetnummer="2050602170" code="0506tkkvr418" lopendefooter="Tweede Kamer, vergaderjaar 2005–2006, Aanhangsel" filenaam="KVR24381" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="418" onderwerp="" indiendatum="2005-10-28">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-11-24">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat de gehele vakgroep dermatologie van de IJsselmeerziekenhuizen ontslag heeft genomen? Zo ja, wat vindt u hiervan, en wat zijn de redenen van dit ontslag? Zo neen, bent u bereid hiernaar een onderzoek te laten instellen en de Kamer hierover te berichten? </vraag>
      <vraag nummer="2">Deelt u de mening dat de te leveren kwaliteit en bereikbaarheid van dermatologische zorg in delen van Flevoland hierdoor niet in gevaar komt? </vraag>
      <vraag nummer="3" voetnoot="1">Deelt u de mening dat de conclusies in uw brief aan de Tweede Kamer <voetnoot nummer="1"/>met betrekking tot de door u genoemde «positieve omslag» bij de IJsselmeerziekenhuizen geen beeld van de werkelijke situatie geven? Zo neen, waarom niet? </vraag>
      <vraag nummer="4" voetnoot="1">Deelt u de mening dat de door u in deze brief <voetnoot nummer="1"/>genoemde kwalitatief goede en bruikbare zorg voor de burgers in Flevoland door de recente ontwikkelingen van de IJsselmeerziekenhuizen niet langer haalbaar is? Zo neen, waarom niet? </vraag>
      <vraag nummer="5">Bent u voornemens maatregelen te nemen, zodat de IJsselmeerziekenhuizen volwaardige zorg kunnen leveren? Zo ja, hoe luiden deze maatregelen? Zo neen, waarom niet? </vraag>
      <vraag nummer="6" voetnoot="1">Vindt u, gezien het vertrek van de gehele vakgroep dermatologie, nog steeds dat de conclusie uit uw brief <voetnoot nummer="1"/>aan de Kamer juist is, dat de commissie onder leiding van mevrouw Le Grand-Van den Bogaard en de Raad van Bestuur goed hebben gehandeld en een goed beleid voor de toekomst hebben uitgezet? Zo ja, waarop baseert u deze conclusies? </vraag>
      <vraag nummer="7">Bent u bekend met de inhoud van een rapport over het functioneren van de IJsselmeerziekenhuizen dat er op verschillende afdelingen sprake zou zijn van onverantwoorde zorg? Zo ja, wat vindt u daarvan? Bent u bereid dit rapport openbaar te maken? Zo neen, bent u bereid om hiernaar een onderzoek te laten instellen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 295" documentnummer="82">Kamerstuk 27 295, nr. 82</noot>
      </noten>
   </vragen>
   <antwoorden aantal="7">
      <antwoord nummer="1">Ja. Van de Raad van Bestuur van de IJsselmeerziekenhuizen heb ik begrepen dat alle dermatologen hun ontslag hebben ingediend bij de Raad van Bestuur. De directe aanleiding hiervoor was een gesprek van de dermatologen met een onderzoeksbureau over de verbetering van de processen op de polikliniek. De dermatologen vonden dit onderzoek niet nuttig en hadden het geld, dat de Raad van Bestuur aan dit onderzoek heeft uitgegeven, graag anders besteed. Zij hebben vervolgens hun contract opgezegd. </antwoord>
      <antwoord nummer="2">Ja. Van de Raad van Bestuur van de IJsselmeerziekenhuizen heb ik begrepen dat de Raad van Bestuur direct op zoek is gegaan naar nieuwe dermatologen. Inmiddels hebben al eerste gesprekken plaatsgevonden met specialisten die bij de IJsselmeerziekenhuizen zouden willen komen werken. Voor de korte termijn heeft de Raad van Bestuur dermatologen van het Flevoziekenhuis bereid gevonden voor telefonisch overleg met medisch specialisten van de IJsselmeerziekenhuizen en voor de presentatie van spoedpatiënten van de IJsselmeerziekenhuizen in Almere. Het ziekenhuis heeft hierover de regionale inspecteur geïnformeerd. </antwoord>
      <antwoord nummer="3">Nee. Het vertrek van de dermatologen is een incident. Afgezien van dit signaal is in het afgelopen jaar bij de IGZ geen negatief signaal over het functioneren van de IJsselmeerziekenhuizen binnengekomen. </antwoord>
      <antwoord nummer="4">Nee. De Raad van Bestuur van de IJsselmeerziekenhuizen heeft adequate vervanging geregeld voor het tijdelijk ontbreken van dermatologen in het ziekenhuis. Uiteraard dient er zo spoedig mogelijk weer sprake te zijn van een normale invulling van de dermatologische functie binnen de IJsselmeerziekenhuizen. De IGZ zal bewaken of dit gebeurt. </antwoord>
      <antwoord nummer="5">Allereerst is het ziekenhuis aan zet. Zoals ik u hiervoor heb aangegeven, heeft de Raad van Bestuur al adequate vervanging geregeld van de dermatologen voor spoedgevallen. Daarnaast is het ziekenhuis op zoek naar een structurele oplossing voor het vertrek van de dermatologen. Het ziekenhuis betrekt hier de zorgverzekeraar actief bij. Mocht er op termijn geen sprake zijn van een normale invulling van de dermatologische functie binnen de IJsselmeerziekenhuizen waardoor de kwaliteit van zorg in gevaar komt dan zijn maatregelen niet uitgesloten. Ik zal mij daarbij laten leiden door adviezen van de IGZ. Dit incident geeft geen aanleiding mijn visie op het toekomstperspectief van de IJsselmeerziekenhuizen te wijzigen. </antwoord>
      <antwoord nummer="6">Ja. Zie mijn antwoord op vraag 5. </antwoord>
      <antwoord nummer="7">Ja. U doelt waarschijnlijk op het rapport van het inspectiebezoek aan de locaties Lelystad en Emmeloord van de IJsselmeerziekenhuizen in december 2004. Dat bezoek had tot doel om te beoordelen of het verscherpte toezicht kon worden opgeheven. Tijdens dat bezoek heeft de IGZ een aantal activiteiten gesignaleerd dat nog verbeterd moest worden voordat het verscherpte toezicht zou kunnen worden opgeheven. In april 2005 heeft de IGZ geconstateerd dat de beide locaties van de IJsselmeerziekenhuizen voldoen aan de voorwaarden voor het verlenen van verantwoorde zorg. De IGZ heeft vanaf dat moment het verscherpte toezicht opgeheven. Het lijkt mij daarom overbodig een nader onderzoek in te stellen. </antwoord>
      <noten afkomstig="antwoord"/>
   </antwoorden>
</kvr>
