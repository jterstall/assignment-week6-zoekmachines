<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) over internationale bundeling van krachten op het gebied van mijnopruiming- en opsporing. (Ingezonden 5 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5484
</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Wapens</item>
         <item attribuut="Vindplaats">Kamervragen met antwoord 1996-1997, nr. 1701, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1997-08-20</item>
         <item attribuut="Datum_indiening">1997-08-05</item>
         <item attribuut="Document-id">KVR5484</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3479" allpagenumbers="3479 3480" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1701" onderwerp="" indiendatum="1997-08-5">
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1997-08-20">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich het verzoek van de VVD-fractie, waarbij werd verwezen naar het Amerikaanse programma «Operation Landmine», de krachten op het gebied van mijnopruiming en -opsporing zoveel mogelijk internationaal te bundelen? <voetnoot nummer="1"/>
      </vraag>
      <vraag nummer="2" voetnoot="2">Hoe beoordeelt u het programma «Operation Landmine» van de «Organisation USA», dat thans financieel wordt gesteund door de NOVIB? <voetnoot nummer="2"/>
      </vraag>
      <vraag nummer="3">Kan alsnog worden bezien in hoeverre een bundeling mogelijk en nuttig is van de lopende onderzoeken in Nederland, dan wel in Navo-verband, en «Operation Landmine»? </vraag>
      <vraag nummer="4">Wat is de stand van zaken met betrekking tot het Nederlandse mijndetectie en -opruimingsonderzoek? </vraag>
      <noten afkomstig="vraag">
         <noot nummer="1" datum="1997-03-13" bron="Kamerstuk 25 000 V/24 292 nr. 72">Kamerstuk 25 000 V/24 292 nr. 72, 13 maart 1997</noot>
         <noot nummer="2" datum="1997-07-16" bron="Staatscourant">Staatscourant, 16 juli 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">«Operation USA» is een civiele Amerikaanse organisatie die zich al vele jaren ten doel stelt de activiteiten van nationale en internationale niet-overheidsorganisaties op het gebied van onder meer ontmijning en internationale slachtofferhulp te coördineren. De organisatie is financieel afhankelijk van voornamelijk Amerikaanse civiele instanties, die belangen hebben bij uitvoering van projecten op dit gebied. Donaties aan «Operation USA» worden door de Amerikaanse overheid gestimuleerd in de vorm van een regeling van fiscale aftrekbaarheid. Met het programma «Operation Landmine» ambieert «Operation USA» een coördinerende rol tussen bedrijven, onderzoeks- en overige instellingen die zich bezighouden met technologie-ontwikkeling op het gebied van opsporing en ruiming van landmijnen. Zij richt zich daarbij in de eerste plaats op Amerikaanse instellingen. «Operation USA» beschikt zelf niet over capaciteit voor technologie-ontwikkeling. De Nederlandse inspanningen zijn gebundeld in project HOM-2000. Dit is gericht op het binnen redelijke termijn beschikbaar krijgen van de noodzakelijke technologie om snel en toereikend mijnen te kunnen detecteren en ruimen. Het uitgangspunt is dat in nationaal en internationaal verband wordt samengewerkt. Nederland neemt hiertoe deel aan internationale conferenties, symposia alsmede NAVO-werkgroepen. Voorts bestaan diverse contacten met internationale onderzoeksinstellingen. Op deze wijze wordt getracht optimaal gebruik te maken van succesvolle programma’s die binnen de diverse deelnemende landen lopen. In dit kader worden eveneens de mogelijkheden tot samenwerking met de Amerikaanse overheid en onderzoeksinstellingen onderzocht, waarbij de activiteiten binnen het project «Operation Landmine» een rol kunnen spelen. Eind vorig jaar is met de Europese vertegenwoordiger van «Operation USA» gesproken waarbij de mogelijkheden van samenwerking zijn verkend. </antwoord>
      <antwoord nummer="4">Voor de eerste fase van Nederlands onderzoek naar verbetering van bestaande militaire technologieën voor mijndetectie en -ruiming (HOM-2000) is op 24 juli jl. een overeenkomst met TNO gesloten. In deze fase van 14 maanden wordt een definitiestudie verricht naar een aantal subsystemen. In een vervolgfase is de ontwikkeling voorzien van één of meer prototypes van middelen voor detectie en ruiming. Na beproevingen kan afhankelijk van de resultaten tot serieproductie van een aantal systemen worden overgegaan. In totaal is voor het onderzoeks- en ontwikkelingsprogramma 20,8 miljoen gulden gereserveerd. De Stichting voor de Technische Wetenschappen heeft op verzoek van Defensie een inventarisatie gemaakt van de mogelijkheden van onderzoek en ontwikkeling in het kader van ontmijnen. Dit heeft geresulteerd in acht onderzoeksvoorstellen van universiteiten met technologieën die afwijken van de bestaande militaire methoden. Met de indieners van deze voorstellen wordt thans nader overleg gevoerd om te bezien in hoeverre de universiteiten kunnen bijdragen aan een oplossing in het jaar 2000. Inmiddels zijn twee Britse Aardvark MK III mijnruimsystemen aangeschaft. Deze systemen worden nog dit jaar geleverd. De eerste resultaten van de beproevingen zullen in het voorjaar 1998 beschikbaar komen. Van de eveneens voorgenomen aanschaf van twee Israëlische mijndetectiesystemen is op basis van een nadere evaluatie van de technische prestaties, tijdige beschikbaarheid en commerciële voorwaarden afgezien. </antwoord>
      <noten afkomstig="antwoord"/>
   </antwoorden>
</kvr>
