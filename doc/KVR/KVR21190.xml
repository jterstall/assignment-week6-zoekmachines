<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister en de staatssecretaris van Sociale Zaken en Werkgelegenheid over afschaffing van de regeling Schoonmaakdiensten Particulieren (witte werksters). (Ingezonden 25 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21190
</item>
         <item attribuut="Inhoud">Deze vragen dienen ter aanvulling op eerdere vragen terzake van het Tweede-Kamerlid Van Gent, ingezonden 17 augustus 2004. Verwezen wordt onder andere naar het rapport van de MDW-werkgroep 'Persoonlijke dienstverlening II' waarin o.a. voorstellen worden gedaan voor het verlagen van het BTW-tarief en voor het verbinden van collectief (uit de AWBZ) gefinancierde zorg en commerciële diensten. Zie ook Aanhangsel van de Handelingen II, 2003-2004, nr. 10.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2004-2005, nr. 11, Tweede Kamer</item>
         <item attribuut="Vraagnr_bij_indiening">2030419950</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2004-09-22</item>
         <item attribuut="Datum_indiening">2004-08-25</item>
         <item attribuut="Document-id">KVR21190</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="23" allpagenumbers="23 24" vetnummer="2030419950" code="0405tkkvr11" lopendefooter="Tweede Kamer, vergaderjaar 2004–2005, Aanhangsel" filenaam="KVR21190" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="11" onderwerp="" indiendatum="25augustus 2004">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-09-22">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is de omvang van zwart werk in de particuliere schoonmaaksector bekend? Is bekend in hoeverre de omvang de afgelopen jaren is toegenomen dan wel afgenomen? </vraag>
      <vraag nummer="2">Wat is de achtergrond van de huidige witte werksters, betreft het mensen met een uitkering? Zijn het herintreedsters en/of alleenstaande ouders? </vraag>
      <vraag nummer="3">Wilt u niet nadenken over mogelijkheden om de regeling effectiever te maken? </vraag>
      <vraag nummer="4">Welke lessen trekt u uit de experimenten dagindeling met betrekking tot de combinatie van schoonmaken met andere taken in de persoonlijke dienstverlening, zoals het experiment met de plushulp in Hengelo en de gemaksdiensten en buurtdiensten in Valkenburg en Rotterdam? </vraag>
      <vraag nummer="5" voetnoot="2">Welke mogelijkheden ziet u om als alternatief het BTW-tarief voor de particuliere schoonmaak te verlagen, bijvoorbeeld van 19 naar 6% zoals eerder voorgesteld in het rapport van de Marktwerking, Deregulering en Wetgevingskwaliteit (MDW)-werkgroep «Persoonlijke dienstverlening II»? <voetnoot nummer="2"/>
      </vraag>
      <vraag nummer="6">Welke andere lessen heeft u getrokken uit dit rapport, in het bijzonder ten aanzien van de suggesties om de collectief gefinancierde zorg uit de AWBZ en de commerciële diensten gefinancierd door gebruikers meer met elkaar te verbinden? </vraag>
      <vraag nummer="7" voetnoot="1">Kunt u bevestigen dat zieken en gehandicapten met zorgsubsidie alleen vergoeding krijgen voor een witte werkster, en, bij afschaffing van die regeling, zijn aangewezen op de thuishulp die twee keer zo duur is? <voetnoot nummer="1"/>
      </vraag>
      <vraag nummer="8">Waarom werkt het systeem van de witte werkster via dienstencheques en dienstenvouchers in andere landen, waaronder België en Duitsland, wel? Hoeveel witte werksters zijn daar werkzaam? Wat kunt u van deze landen leren? </vraag>
      <vraag nummer="9" voetnoot="3">Is het waar dat volgens een onderzoek van de Universiteit van Groningen er een potentiële markt zou zijn van 25.000 witte werksters? <voetnoot nummer="3"/>Zo ja, is het dan niet logisch vraag en aanbod op die markt bij elkaar te brengen, en zo de arbeidsparticipatie te bevorderen? </vraag>
      <vraag nummer="10">Hoe verhoudt het voornemen van het kabinet om de witte werksters regeling af te schaffen zich tot de doelstelling om illegale arbeid en zwart werk te bestrijden? </vraag>
      <noten afkomstig="vraag">
         <noot nummer="1" datum="2004-08-19" bron="NRC Handelsblad">NRC Handelsblad, 19 augustus 2004</noot>
         <noot nummer="2">Publicatie Ministerie van Economische Zaken, publicatienummer 03ME12 (1 mei 2003)</noot>
         <noot nummer="3" datum="2004-08-19" bron="Trouw">Trouw, 19 augustus 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Gent (GroenLinks), ingezonden 17 augustus 2004 (vraagnummer 2030419780). </toelichting>
   <antwoorden aantal="10">
      <antwoord nummer="1">Zie het antwoord op vraag 9 van Kamervragen Van Gent (Aanhangsel Handelingen nr. 10, vergaderjaar 2004–2005). </antwoord>
      <antwoord nummer="2">Uit de evaluatie van 1999 (Rapport Regioplan 2000) is bekend dat circa 50 procent van de RSP-werknemers een bijstanduitkering had voorafgaand aan de RSP-deelname. 25procent van de RSP-werknemers had voorafgaand aan RSP-deelname een WW-uitkering. Van alle RSP-werknemers is 96 procent vrouw en is 34 procent alleenwonend met kinderen. Er zijn geen recentere gegevens bekend. De doelgroep is inmiddels verruimd waardoor wijzigingen kunnen zijn opgetreden. </antwoord>
      <antwoord nummer="3">Zoals ik aangeef in mijn brief (Kamerstuk 29 544, nr. 2) zijn al veel maatregelen genomen om de knelpunten in de uitvoeringspraktijk op te lossen. De maatregelen zijn onder andere: het verruimen van de doelgroep, het verbeteren van de wervingsmethoden, het verhogen van de subsidiefactor en het loslaten van de maximumprijs. Ik ben van oordeel dat de regeling fundamenteel onvoldoende effectief is gebleken. Ik wil de bedrijven dan ook niet langer in onzekerheid laten over het voortbestaan van de regeling. </antwoord>
      <antwoord nummer="4">In het kabinetsstandpunt Dagindeling is aangegeven dat een kwalitatief goed en breed aanbod van persoonlijke diensten van belang is voor het groeiende aantal mannen en vrouwen dat taken combineert. Het inkopen van diensten maakt deze taakcombinatie makkelijker. Het stimuleren van een markt voor persoonlijke dienstverlening is daarom in meerdere opzichten van belang. Het betekent ook werkgelegenheid voor lager geschoolden. In het MDW-traject Persoonlijke Dienstverlening zijn de mogelijkheden voor een markt van persoonlijke dienstverlening verder verkend. Het kabinet wil gedurende een bepaalde periode door middel van pilots de markt stimuleren. Daarom zijn er in het kader van de regeling Dagindeling ESF-3 middelen beschikbaar waardoor verder kan worden geëxperimenteerd met franchisemodellen voor persoonlijke dienstverlening. Resultaten worden verspreid en voor de markt toegankelijk gemaakt voor verdere toepassing elders in het land. Op lokaal niveau kan een dienstenaanbod voor «taakcombineerders» gekoppeld worden aan banen voor lager opgeleiden binnen de mogelijkheden die de WWB hiervoor biedt. Bij de uitwerking van de plannen op lokaal niveau voor de beoogde Wet Maatschappelijke Ondersteuning kan een dienstenaanbod in een franchisemodel een interessante optie zijn. De koppeling van lokaal arbeidsmarktbeleid, dienstverlening in een franchisemodel en dagindeling blijkt op lokaal niveau kansrijk. Dit is weer een hele andere aanpak dan de RSP en uit de experimenten moet blijken of deze werkt. </antwoord>
      <antwoord nummer="5">Een verlaging van het BTW-tarief voor huishoudelijke diensten voor particulieren van 19% naar 6% alleen zou lang niet voldoende zijn om het verschil tussen de kostprijs en de marktprijs van huishoudelijke diensten voor particulieren te dichten. Verlaging van het BTW-tarief is wel één van de maatregelen die momenteel verkend worden door SEOR in opdracht van SZW, bij het lopende onderzoek naar de markt en de effectiviteit van mogelijke maatregelen Zie ook Kamervraag 9 Van Gent (Aanhangsel Handelingen nr. 10, vergaderjaar 2004–2005). </antwoord>
      <antwoord nummer="6">Bij de uitwerking van de plannen op lokaal niveau voor de beoogde Wet Maatschappelijke Ondersteuning kan een dienstenaanbod in een franchisemodel een interessante optie zijn. De koppeling van lokaal arbeidsmarktbeleid, dienstverlening in een franchisemodel en dagindeling blijkt op lokaal niveau kansrijk. Zoals in het kabinetsstandpunt MDW Persoonlijke Dienstverlening II is aangegeven kan deze optie door de regeling Dagindeling ESF-3 in het komende jaar nader onderzocht worden. </antwoord>
      <antwoord nummer="7">Zie antwoord op vraag 8 van Kamervragen Van Gent (Aanhangsel Handelingen nr. 10, vergaderjaar 2004–2005). Het is niet zo dat zieken en gehandicapten alleen vergoeding krijgen voor een witte werkster. In de situatie dat een witte werkster wordt gefinancierd uit een persoonsgebonden zorgbudget is er echter sprake van (onbedoelde) dubbelfinanciering van dezelfde dienst. Enerzijds wordt de vraag naar huishoudelijke hulp gefinancierd door een persoonsgebonden zorgbudget, anderzijds wordt de aanbieder van deze dienstverlening gefinancierd door de RSP. </antwoord>
      <antwoord nummer="8">Mij is op dit moment niet bekend waarom het systeem van de witte werksters via de dienstencheques en vouchers in andere landen wel zou werken. In het lopende onderzoek van SEOR in opdracht van SZW wordt deze vraag meegenomen. </antwoord>
      <antwoord nummer="9" voetnoot="1">Dit onderzoek is mij niet bekend. Zie mijn antwoord op vraag 5. Het is wel bekend dat er bij aanvang van de RSP (toelichting bij regeling 12 december 1997) uit onderzoek bleek dat met name in de huishoudelijke dienstverlening een substantieel potentieel aan werk blijft liggen, door mensen zelf wordt gedaan of informeel wordt uitbesteed <voetnoot nummer="1"/>. Er werden getallen van 16 000 tot meer dan 100 000 banen genoemd. Met de RSP is een poging gedaan om zo’n formele markt te stimuleren. Zoals ik in mijn brief aangeef is deze poging niet geslaagd. </antwoord>
      <antwoord nummer="10">De doelstelling van de RSP was niet het bestrijden van illegale arbeid en zwart werk. De regeling was erop gericht werkgelegenheid te creëren voor langdurig werklozen als hulp in de huishouding bij particulieren. Het bestrijden van illegale arbeid door vreemdelingen is geregeld in de WAV en het toezicht hierop wordt door de Arbeidsinspectie gehouden. Het bestrijden van zwart werk van uitkeringsgerechtigden wordt geregeld in de desbetreffende sociale zekerheidswetgeving. </antwoord>
      <noten afkomstig="antwoord">
         <noot nummer="1">Onder meer Mot en Paape, Behoeften en effectieve vraag van alleen-en tweeverdieners, OSA, 1995</noot>
      </noten>
   </antwoorden>
</kvr>
