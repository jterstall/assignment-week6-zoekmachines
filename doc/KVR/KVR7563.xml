<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de uitspraak van het Europese Hof over het verwerken van afvalstoffen. (Ingezonden 3 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7563
</item>
         <item attribuut="Inhoud">Vragen gaan onder meer over het weigeren van exportvergunningen voor te verwerken afvalstoffen.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking</item>
         <item attribuut="Vindplaats">Kamervragen met antwoord 1997-1998, nr. 1579, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-07-24</item>
         <item attribuut="Datum_indiening">1998-07-03</item>
         <item attribuut="Document-id">KVR7563</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3241" allpagenumbers="3241 3242" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7563" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1579" onderwerp="" indiendatum="1998-07-3">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-07-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u de uitspraak van het Europese Hof over het door Nederland ten onrechte verplichten van bedrijven om afvalstoffen in Nederland te verwerken? <voetnoot nummer="1"/>
      </vraag>
      <vraag nummer="2">Op grond van welke regels is het Europese Hof tot deze uitspraak gekomen? </vraag>
      <vraag nummer="3">Hebben de aangekondigde schadeclaims van vele miljoenen guldens door de verladerorganisatie EVO kans op succes? Hebben betrokken bedrijven bij de weigering van exportvergunningen al meegedeeld in beroep te zullen gaan bij het Europese Hof? </vraag>
      <vraag nummer="4">Op basis waarvan heeft u besloten te volharden in de weigering van exportvergunningen? </vraag>
      <vraag nummer="5">Om hoeveel weigeringen gaat het en voor welke hoeveelheden en voor welke soorten afval zijn exportvergunningen geweigerd? </vraag>
      <vraag nummer="6">Voor welke landen waren de geweigerde aanvragen voor een exportvergunning bestemd? </vraag>
      <vraag nummer="7">Zal u naar aanleiding van de uitspraak van het Europese Hof het beleid inzake exportvergunningen voor afvalstoffen moeten aanpassen? </vraag>
      <vraag nummer="8">Voor welke afvalstoffen gaat dit dan gelden? </vraag>
      <vraag nummer="9">Welke zullen de gevolgen zijn voor Nederlandse verwerkingsbedrijven? </vraag>
      <vraag nummer="10">Als export mogelijk moet worden, hoe groot zullen dan de financiële voordelen voor ontdoeners van afvalstoffen zijn ten opzichte van verwerking in Nederland? </vraag>
      <vraag nummer="11">Op grond waarvan kunnen financiële voordelen ontstaan? Wat zijn bijvoorbeeld de verschillen tussen de Nederlandse milieunormen bij verbranden of verwerken van afvalstoffen en de landen waarvoor de exportvergunningen waren aangevraagd? Kunt u bij deze vraag ook de kosten van verwerking betrekken? </vraag>
      <noten afkomstig="vraag">
         <noot nummer="1" datum="1998-07-2" bron="NOS-TT">NOS-TT, 2 juli 1998</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De Raad van State heeft het Europese Hof op grond van artikel 177 EG-Verdrag verzocht uitleg te geven over de wijze waarop de artikelen 34, 86, 90 en 130 T van het EG-verdrag, de richtlijn 75/442/EEG van de Raad van 15 juli 1975 betreffende afvalstoffen (PB L 194, blz. 39), zoals gewijzigd bij richtlijn 91/156/EEG van de Raad van 18 maart 1991 (PB L 78, blz. 32), en de verordening (EEG) nr. 259/93 van de Raad van 1 februari 1993 betreffende toezicht en controle op de overbrenging van afvalstoffen binnen, naar en uit de Europese Gemeenschap (PB L 30, blz. 1) in de zaak C-203/96 moeten worden begrepen. </antwoord>
      <antwoord nummer="3">Nu het Europese Hof een uitspraak heeft gedaan, dient de Raad van State een beslissing te nemen in deze zaak. Vooruitlopende hierop kan geen uitspraak worden gedaan over de kans op succes van eventuele claims. Ook een eventueel beroep van de betrokken bedrijven bij het Europese Hof kan pas na een beslissing van de Raad van State aan de orde zijn. </antwoord>
      <antwoord nummer="4">De uitvoervergunningen zijn destijds geweigerd op basis van artikel 7 van de verordening (EEG) 259/93, het (eerste) Meerjarenplan verwijdering gevaarlijke afvalstoffen en de tussentijdse wijziging daarvan. </antwoord>
      <antwoord nummer="5">Het gaat om 3 weigeringen voor uitvoer van brandbaar afval voor nuttige toepassing. De weigeringen hebben betrekking op de volgende afvalstoffen: met olie verontreinigde voorwerpen (2000 ton), oliefilters (60 ton) en hoogcalorische vloeibare afvalstoffen (6000 ton). </antwoord>
      <antwoord nummer="6">De bestemming van de uit te voeren afvalstoffen was Duitsland en België. </antwoord>
      <antwoord nummer="7">Nee. Met de inwerkingtreding van het tweede Meerjarenplan gevaarlijke afvalstoffen per 9 september 1997 is reeds een wijziging van het beleid voor de uitvoer van gevaarlijke afvalstoffen geëffectueerd. Een verdere aanpassing naar aanleiding van de uitspraak van het Europese Hof acht ik niet nodig. Volledigheidshalve vermeld ik dat over dit Meerjarenplan en derhalve ook over de wijziging van het beleid voor de uitvoer van gevaarlijke afvalstoffen op 27 november 1997 en op 12 maart 1998 een algemeen overleg met de vaste commissie voor VROM van de Tweede Kamer heeft plaatsgevonden. </antwoord>
      <antwoord nummer="8">Dit gewijzigde beleid geldt voor alle gevaarlijke afvalstoffen die buiten Nederland nuttig kunnen worden toegepast. </antwoord>
      <antwoord nummer="9 t/m 11">Bij deze vragen is uitgegaan van de veronderstelling, dat het beleid inzake exportvergunningen moet worden aangepast. Zoals uit het antwoord op vraag 7 blijkt, is dat niet het geval. In verband hiermede behoeven deze vragen m.i. dan ook geen beantwoording. </antwoord>
      <noten afkomstig="antwoord"/>
   </antwoorden>
</kvr>
