<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Binnenlandse Zaken en Koninkrijksrelaties en van Justitie over de uiteindelijke aanvaarding van prestatiecontracten voor politie. (Ingezonden 22 januari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17213
</item>
         <item attribuut="Inhoud">Vragen over de prestatieafspraken die zijn gemaakt met de politie, het OM, de rechterlijke macht en de reclassering.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">Arbeidsvoorwaarden Politie</item>
         <item attribuut="Vindplaats">Kamervragen met antwoord 2002-2003, nr. 789, Tweede Kamer</item>
         <item attribuut="Vraagnr_bij_indiening">2020306070</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-02-17</item>
         <item attribuut="Datum_indiening">2003-01-22</item>
         <item attribuut="Document-id">KVR17213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1659" allpagenumbers="1659 1660" vetnummer="2020306070" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17213" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="789" onderwerp="" indiendatum="2003-01-22">
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2003-02-17">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Welke toezeggingen heeft u gedaan aan de politie waardoor zij het prestatiecontract alsnog aanvaardde? <voetnoot nummer="1"/>
      </vraag>
      <vraag nummer="2" voetnoot="2">Klopt het dat er met het OM, de rechterlijke macht en de reclassering ook prestatieafspraken worden gemaakt? Zo ja, welke afspraken worden er gemaakt? Wat vindt u van de kritiek van de Utrechtse Hoofdofficier van Justitie Klopper-Gerretsen die stelt dat haar arrondissement de normen van het veiligheidsplan niet zal kunnen halen omdat er èn een bezuiniging en een productieverhoging gevraagd wordt? <voetnoot nummer="2"/>Acht u het haalbaar dat de prestaties zoals beoogd in het veiligheidsplan doorgang kunnen vinden? </vraag>
      <vraag nummer="3">Zijn er nog andere instanties binnen de keten waarmee prestatieafspraken worden gemaakt? Zo ja, welke instanties en aan welke prestaties worden zij gebonden? Aan welke prestaties zal het ministerie van Binnenlandse Zaken en Koninkrijksrelaties zich verbinden? </vraag>
      <vraag nummer="4" voetnoot="3">Kunt u verduidelijken hoe in de prestatiecontracten het probleem – van de niet-meetbaarheid van belangrijke politieprestaties (dienstverlening, houding en aanwezigheid bijvoorbeeld) – wordt opgelost? Wat is uw reactie op de kritiek dat de prestatiecontracten geen bijdrage aan veiligheid leveren? <voetnoot nummer="3"/>
      </vraag>
      <vraag nummer="5" voetnoot="4">Wat vindt u nu van de kritieken van de politie zoals van korpschef Vogelzang van de Utrechtse politie die het prestatiecontract beschreef als een «belediging voor de betrokkenheid, gedrevenheid en ambitie waarmee agenten hun werk doen»? <voetnoot nummer="4"/>
      </vraag>
      <vraag nummer="6">Bent u van mening dat een slecht presterend politiekorps beter zal presteren met 5% minder budget? Zo ja, hoe dan? Zo neen, wat is dan de zin van de sanctiekorting die in de contracten staat? </vraag>
      <vraag nummer="7">Is het waar dat de korpschefs ook prestatienormen gaan afspreken met hun medewerkers? </vraag>
      <noten afkomstig="vraag">
         <noot nummer="1" datum="2003-01-18" bron="AD 20 januari jl., RTL nieuws 23:30">AD 20 januari jl., RTL nieuws 23:30, 18 januari 2003</noot>
         <noot nummer="2" datum="2003-01-17" bron="Trouw">Trouw, 17 januari 2003</noot>
         <noot nummer="3" datum="2003-01-15" bron="O.a.: Trouw 30 december 2002, Financieele Dagblad 8 januari jl., Telegraaf">O.a.: Trouw 30 december 2002, Financieele Dagblad 8 januari jl., Telegraaf, 15 januari 2003</noot>
         <noot nummer="4" datum="2003-01-4" bron="Trouw">Trouw, 4 januari 2003</noot>
      </noten>
   </vragen>
   <antwoorden aantal="7">
      <antwoord nummer="1">In de bijeenkomst van het Korpsbeheerdersberaad van 18 januari hebben mijn ambtgenoot van Justitie en ik uiteengezet dat het Landelijk Kader Nederlandse Politie 2003–2006 gaat over het aandeel van de politie in de uitvoering van dat Veiligheidsprogramma. Daarbij is er ook op gewezen dat er een wederkerigheid zit in de afspraken van het landelijk Kader en dat dat betekent dat de minister van Justitie en ik aanspreekbaar zijn op onze kant van die afspraken die met name in de randvoorwaardelijke sfeer liggen (zie verder vraag 3). Het landelijk Kader is voor ons kaderstellend voor de komende 4 jaar. </antwoord>
      <antwoord nummer="2" voetnoot="1">Over de uitvoering van de maatregelen uit het Veiligheidsprogramma worden niet alleen afspraken gemaakt met de politie, maar ook met de andere partners in de strafrechtsketen. De afspraken met het openbaar ministerie zijn opgenomen in «Perspectief op 2006», het meerjarenbeleidsplan van het openbaar ministerie. Met de zittende magistratuur zullen afspraken worden gemaakt indien meer duidelijkheid bestaat over de keteneffecten (in termen van zaakszwaarte en extra zaken) en werkdrukverminderende effecten van de maatregelen uit het Veiligheidsprogramma. Voor wat betreft de sanctiecapaciteit zijn door mijn ambtgenoot van Justitie plannen neergelegd in de brief «Modernisering Sanctietoepassing» die op 16 oktober jl. naar uw Kamer is verzonden. <voetnoot nummer="1"/>Deze plannen zullen leiden tot 5000 extra plaatsen, hetzij via aanbodvergroting, hetzij vraagvermindering. Daarnaast zullen tevens 1000 extra plaatsen voor de categorie veelplegers worden ingezet. Het totaal van 6000 plaatsen is zowel intramuraal als extramuraal. Over de precieze verdeling daarvan zal mijn ambtgenoot van Justitie u binnenkort een brief toezenden. Het kabinet realiseert zich dat de beschikbaarheid van financiële middelen en de beperkte uitvoeringscapaciteit beperkingen kunnen opleggen aan het ambitieniveau en de beoogde resultaten. Hierdoor is wellicht niet alles tegelijk en op korte termijn te verwezenlijken. Bij het formuleren van het landelijk kader is het streven erop gericht geweest om ambitieuze maar ook realistische doelstellingen voor de politie te hanteren, waarvan de gevolgen met de nodige inspanning en investering ook door de justitiële keten moeten worden opgevangen, zodat de strafrechtelijke handhaving als geheel op een hoger niveau zal worden gebracht. </antwoord>
      <antwoord nummer="3" voetnoot="2">Naast de in antwoord op vraag 2 genoemde partners in de strafrechtsketen, worden ook afspraken gemaakt met de gemeenten. Om de samenhang in de afspraken te bevorderen wordt momenteel een gezamenlijk uitwerkingsdocument voor gemeenten opgesteld. Op basis van dit document worden vervolgens afspraken op maat gemaakt met de G30 in het kader van het GSB-beleid. Voor de overige gemeenten geldt het vervolg-bestuursakkoord, waarvoor het genoemde document de basis biedt. De afspraken die met de G30 zullen worden gemaakt, betreffen in eerste instantie aanvullende afspraken op het gebied van veiligheid voor het jaar 2004 (binnen de huidige convenantsperiode). Deze aanvullende afspraken moeten, net als de regionale convenanten met de korpsbeheerders, medio 2003 gereed zijn. Vervolgens worden afspraken met de G30 gemaakt in de nieuwe convenantsperiode (vanaf 2005). De afspraken met de overige gemeenten worden in het kader van het vervolg-bestuursakkoord gesloten. Dit akkoord staat gepland voor het komend voorjaar. De ministers zullen zich inspannen voor een voortvarende totstandkoming van alle in het Veiligheidsprogramma aangegeven (wijzigingen van) wet- en regelgeving. Voor de uitvoering van de maatregelen uit het Veiligheidsprogramma heb ik extra middelen beschikbaar gesteld aan de regionale politiekorpsen, het KLPD en het LSOP. Gedurende de looptijd van het landelijk kader zal, behoudens gemeentelijke herindelingen, geen actualisatie van het budgetverdeelsysteem (BVS) plaatsvinden. Met korpsen, waarbij het niet doorvoeren van de actualisatie onverhoopt tot problemen leidt, zullen in het kader van het regionale convenant nadere afspraken worden gemaakt. Zie hiervoor ook de brief van 14 november aan de Tweede Kamer. <voetnoot nummer="2"/>Tijdens de looptijd van het landelijk kader zal een evaluatie van het BVS worden uitgevoerd. Zodra het landelijk kader getekend is zal ik de Kamer hierover informeren. </antwoord>
      <antwoord nummer="4">In het landelijk kader is bewust gekozen voor het maken van afspraken die op eenduidige wijze meetbaar zijn. Voor wat betreft de dienstverlening, beschikbaarheid en bereikbaarheid is gekozen voor indicatoren die gebaseerd zijn op de Politie Monitor Bevolking. Via regionale convenanten wordt, toegespitst op enkele onderdelen van de taak en organisatie van de politie, verdere invulling gegeven aan de door de regionale korpsen, KLPD en LSOP te behalen resultaten. </antwoord>
      <antwoord nummer="5">Bij het opstellen van het Veiligheidsprogramma, waar het landelijk kader een uitwerking van is, zijn de korpschefs nadrukkelijk geconsulteerd. Meermalen hebben de korpschefs daarbij aangegeven met de ministers te willen komen tot resultaatsafspraken. Juist in het nakomen van de prestaties komt naar voren welke kwaliteit door de korpsen en hun medewerkers wordt geleverd. In lijn met het landelijk kader is met Utrecht de afspraak gemaakt dat uiterlijk halverwege dit jaar een regionaal convenant zal worden gesloten. </antwoord>
      <antwoord nummer="6">In de contracten wordt niet gesproken over sanctiekorting. Wel worden afspraken gemaakt over prestatiebekostiging, dus over een systeem van belonen en niet van korten. </antwoord>
      <antwoord nummer="7">Of korpschefs prestatienormen gaan afspreken met hun medewerkers hoort tot het interne personeelsbeleid van de korpsen waar de korpschef zelf verantwoordelijk voor is. Het landelijk kader dwingt ook op geen enkele wijze tot een dergelijke aanpak. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 600 VI" documentnummer="8">Kamerstuk 28 600 VI, nr. 8</noot>
         <noot nummer="2" documenttype="Kamerstuk" kamerstuk-id="28 684" documentnummer="2">Kamerstuk 28 684, nr. 2</noot>
      </noten>
   </antwoorden>
</kvr>
