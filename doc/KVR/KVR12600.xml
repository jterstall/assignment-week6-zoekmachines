<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en Mosterd (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over voorzieningen voor gehandicapte kinderen in het reguliere onderwijs. (Ingezonden 18 oktober 2000); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12600
</item>
         <item attribuut="Inhoud">Vragen over complicerende factoren voor het laten aanbrengen van voorzieningen voor gehandicapte kinderen in het reguliere onderwijs. Zo worden grote investeringen voor gehandicaptenvoorzieningen in het voortgezet onderwijs alleen vergoed wanneer ze het bedrag van f600,- per leerling per jaar te boven gaan, wat zo'n hoge drempel vormt dat noodzakelijke investeringen niet worden gedaan. Zie voor eerdere vragen over dit onderwerp: Aanhangsel van de Handelingen II, 1999-2000, 1405.</item>
         <item attribuut="Rubriek">Basisonderwijs (Huisvesting) Basisonderwijs (Leerlingen) Voortgezet onderwijs (Huisvesting) Voortgezet onderwijs (Leerlingen) Welzijn (Lichamelijk gehandicapten)</item>
         <item attribuut="Trefwoorden">Huisvesting basisonderwijs Huisvesting voortgezet onderwijs Leerlingen Lichamelijk gehandicapten</item>
         <item attribuut="Vindplaats">Kamervragen met antwoord 2000-2001, nr. 238, Tweede Kamer</item>
         <item attribuut="Vraagnr_bij_indiening">2000101090</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2000-11-10</item>
         <item attribuut="Datum_indiening">2000-10-18</item>
         <item attribuut="Document-id">KVR12600</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="489" allpagenumbers="489 490 491" vetnummer="2000101090" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12600" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="238" onderwerp="" indiendatum="2000-10-18">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-11-10">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich uw antwoorden op onze eerdere vragen over de voorzieningen voor gehandicapte kinderen in het reguliere onderwijs? <voetnoot nummer="1"/>
      </vraag>
      <vraag nummer="2" voetnoot="2">Is het u bekend dat er bij het voortgezet onderwijs met betrekking tot gehandicaptenvoorzieningen die bij de gemeente kunnen worden aangevraagd (bijvoorbeeld een lift) bij de behandeling een complicerende factor is, namelijk het zogenaamde «f 600,–-criterium» voor aanpassingen aan de binnenzijde van de gebouwen (inhoudende dat deze grote investeringen alleen vergoed worden indien ze het bedrag van f 600,– per leerling per jaar te boven gaan)? Is het u voorts bekend dat dit bedrag bij de meeste grote scholengemeenschappen een te hoge drempel vormt, waardoor deze noodzakelijke investeringen niet worden gedaan? Zo ja, hoe beoordeelt u dit feit? <voetnoot nummer="2"/>
      </vraag>
      <vraag nummer="3" voetnoot="2">Is het u tevens bekend dat er in het basisonderwijs eveneens een complicerende factor is, aangezien schoolbesturen op basis van AMvB 125 uit 1997 bij een aanvraag bij de gemeente voor bijvoorbeeld een lift ten behoeve van een gehandicapte leerling eerst moeten aantonen dat het – door het treffen van een organisatorische maatregel (roosterwijziging) – niet mogelijk is om de betreffende leerling het gehele onderwijsprogramma op de begane grond te laten volgen? Is het u bekend dat schoolbesturen deze roosterwijziging/lokaalverplaatsing in de meeste gevallen om praktische redenen niet gewenst vinden en dat daarom de gemeente de kosten niet vergoedt? Zo ja, hoe beoordeelt u deze situatie? <voetnoot nummer="2"/>
      </vraag>
      <vraag nummer="4">Bent u op de hoogte van het feit dat, hoewel u stelt dat er «een duidelijke verantwoordelijkheid ligt bij de school om ervoor te zorgen dat de leerling zoveel mogelijk lessen kan blijven volgen», deze verantwoordelijkheid niet afgedwongen kan worden? 2, 3 </vraag>
      <vraag nummer="5" voetnoot="2">Bent u waar u stelt dat leerlingen mogelijk een beroep kunnen doen op de Wet op de (re)integratie arbeidsgehandicapten, artikel 11, 22, vierde lid, ervan op de hoogte dat «vergoedingen voor bouwkundige aanpassing van schoolgebouwen en extra personele faciliteiten voor mensen met een handicap tot de verantwoordelijkheid van laatstgenoemde minister behoren» [i.e. de minister van Onderwijs, Cultuur en Wetenschappen] en niet tot de verantwoordelijkheid van het GAK c.q. Lisv? <voetnoot nummer="2"/>
      </vraag>
      <vraag nummer="6" voetnoot="4">Zou u een indicatie kunnen geven van het aantal scholen dat in staat is om uit de «vergoeding die de scholen ontvangen voor materiële exploitatie» (afgeschreven over 70 jaar) te sparen voor de mogelijke aanpassing van het schoolgebouw voor gehandicapte leerlingen? Zo neen, waarom niet? <voetnoot nummer="4"/>
      </vraag>
      <vraag nummer="7">Bent u, waar u stelt dat voor nieuwbouw geldt dat gehandicapte leerlingen aan het volledige onderwijsprogramma moeten kunnen deelnemen en dat de benodigde ruimten voor hen toegankelijk moeten zijn, ervan op de hoogte dat in het Bouwbesluit onderwijsgebouwen als zodanig niet voorkomen en dat het niet mogelijk is om de toegankelijkheid in nieuwbouw rechtens af te dwingen? </vraag>
      <vraag nummer="8" voetnoot="5">Hoe kunt u volhouden dat in nieuwbouw een gehandicapte leerling (of leraar) aan het volledige onderwijsprogramma kan deelnemen, inclusief eventuele organisatorische maatregelen die redelijkerwijs van een school verlangd kunnen worden, terwijl het schoolbestuur te allen tijde kan stellen dat de «organisatorische maatregel» om praktische redenen niet wenselijk is en dit ook niet kan worden afgedwongen? <voetnoot nummer="5"/>
      </vraag>
      <vraag nummer="9" voetnoot="5">Wat is de status van het Besluit Voorzieningen in de huisvesting PO/VO wanneer inmiddels is gebleken dat aan deze AMvB (nr. 125, d.d. 21/02/1997) geen rechten kunnen worden ontleend? <voetnoot nummer="5"/>
      </vraag>
      <vraag nummer="10">Is het u bekend dat, wanneer gehandicapte leerlingen en/of hun ouders, te hard aandringen op maatregelen om het schoolgebouw zodanig toegankelijk te maken dat de lessen op reguliere wijze kunnen worden gevolgd, de school in veel gevallen het dringende advies geeft om de leerling van school af te halen en te plaatsen op bijvoorbeeld een mytylschool? Hoe beoordeelt u deze situatie? </vraag>
      <vraag nummer="11">Kunt u zich voorstellen dat, gelet op vragen 2 tot en met 9, gehandicapte leerlingen altijd achter het net vissen? Zijn immers niet, als de school al bereid is om bijvoorbeeld een lift aan te laten brengen, het f 600-criterium en/of de organisatorische maatregel een te hoge drempel? En blijkt niet, als de gehandicapte leerling zich vervolgens beroept op de verantwoordelijkheid van de school, deze rechtens niet afdwingbaar te zijn? </vraag>
      <vraag nummer="12">Bent u bereid om een zodanig beleid te ontwikkelen en daar financiële middelen voor beschikbaar te stellen dat het mogelijk is voor gehandicapte leerlingen om aan het reguliere onderwijs te blijven deelnemen en alle belemmeringen die daar nu nog voor bestaan, op te heffen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1405" documentjaargang="1999-2000">Aanhangsel Handelingen, nr. 1405, vergaderjaar 1999–2000.</noot>
         <noot nummer="2">Ibidem, vraag 3</noot>
         <noot nummer="3">Zie ook het tweede gedeelte van onze niet beantwoorde vraag 3 van deze vragenreeks</noot>
         <noot nummer="4">Ibidem, vraag 5</noot>
         <noot nummer="5">Ibidem, vraag 7</noot>
      </noten>
   </vragen>
   <antwoorden aantal="12">
      <antwoord nummer="1">Ja </antwoord>
      <antwoord nummer="2">Ja, ik ben bekend met het criterium van de drempelbijdrage voor aanpassingen aan de binnenzijde van gebouwen. De consequentie ervan is dat scholengemeenschappen voor de kosten beneden dit drempelbedrag niet terecht kunnen bij de gemeente. Bij grote scholengemeenschappen ligt de drempel hoger waardoor inderdaad de bedoelde voorzieningen ook hieronder kunnen vallen. De bijbehorende vergoeding ligt echter ook hoger. Dat deze drempel zo hoog ligt dat daardoor de meeste grote scholengemeenschappen deze noodzakelijke investeringen achterwege laten, is mij niet bekend. Mijn indruk is dat de meeste scholen hun maatschappelijke verantwoordelijkheid waarmaken gelet op het geringe aantal klachten. Overigens loopt er op dit moment overleg met de besturenorganisaties en de VNG over financieringssystemen. In dit kader komt bijvoorbeeld aan de orde of de aanvraag voor een lift anders moet worden behandeld dan andere aanpassingen binnen de school. </antwoord>
      <antwoord nummer="3">Ja, ik ben bekend met dit criterium in de AmvB. Ook kan ik mij voorstellen dat scholen in bepaalde situaties worden geconfronteerd met een roosterwijziging of lokaalverplaatsing die niet hun eerste voorkeur heeft. Dat scholen dit ook in de meeste gevallen niet gewenst vinden, is mij niet bekend. Ook hier is het een kwestie van afweging welke criteria worden gehanteerd bij aanvragen voor bekostiging van een bouwkundige voorziening, in dit geval een lift. De middelen zijn immers niet onbeperkt. Een beperkte organisatorische aanpassing (roosterwijziging) mag redelijkerwijs van een school worden gevraagd indien de toegang voor een gehandicapte leerling daarmee is gewaarborgd. </antwoord>
      <antwoord nummer="4">Ja, daarmee ben ik bekend. In mijn antwoord op de vragen 8 t/m 11 zal ik hierop nog nader terugkomen. </antwoord>
      <antwoord nummer="5">Ja, in mijn eerdere antwoord op uw kamervragen (Aanhangsel Handelingen nr. 1405, vergaderjaar 1999–2000) doelde ik uitsluitend op de zogeheten «niet aard en nagelvaste» voorzieningen waarvoor een leerling terecht kan bij de bovengenoemde instanties op grond van de Wet op de (re)integratie arbeidsgehandicapten. </antwoord>
      <antwoord nummer="6">Voor scholen voor het primair onderwijs kan ik geen indicatie geven. Er is geen verplichting om een financieel jaarverslag aan mijn departement toe te zenden. Bij scholen voor het voortgezet onderwijs is dat wel het geval. Mijn indruk daar is dat scholen een zodanige reserve hebben dat deze voorzieningen hieruit in principe betaald kunnen worden. Het materiële bekostigingsstelsel werkt op normatieve basis. Scholen moeten over een langere periode kunnen uitkomen met deze vergoeding. De noodzakelijke kosten voor deze aanpassingen (toilet bij basisonderwijs, lift bij voortgezet onderwijs) zijn overigens – in het algemeen gezien over deze langere periode (variërend van 10 tot 40 jaar) – bescheiden ten opzichte van de overige uitgaven, en in de vergoedingsstroom zit hiervoor ook een component. </antwoord>
      <antwoord nummer="7">In het Bouwbesluit van mijn ambtsgenoot van VROM zijn algemene regels gesteld waaraan ook onderwijsgebouwen dienen te voldoen. Voor de toegankelijkheid zijn hierin – in afwachting van de zogeheten 2e fase – inderdaad nog geen expliciete normen opgenomen. </antwoord>
      <antwoord nummer="8">In de toelichting bij het OCenW-Besluit Voorzieningen in de huisvesting PO/VO (Stb 1997, nr 125) is aandacht besteed aan het voldoende toegankelijk laten zijn van nieuwbouw en ook van bestaande schoolgebouwen. Indien een schoolbestuur bij de nieuwbouw aannemelijk kan maken dat organisatorische maatregelen in alle redelijkheid niet te verlangen zijn van de school, ligt het in de rede dat gemeente en schoolbestuur tot overeenstemming komen over de dan noodzakelijke bouwkundige aanpassingen. Vanuit haar algemene zorgplicht voor onderwijshuisvesting zou het voor zich moeten spreken dat de gemeente op haar beurt toetst op welke wijze de toegankelijkheid van de nieuwbouw is gewaarborgd door het schoolbestuur. Adequaat overleg is hiervoor nodig. </antwoord>
      <antwoord nummer="9">De gemeente heeft sinds de decentralisatie van de onderwijshuisvesting een algemene zorgplicht voor schoolgebouwen. In het Besluit Voorzieningen in de huisvesting PO/VO zijn in aanvulling hierop normen gesteld voor de minimumoppervlakte van schoolgebouwen. In relatie hiermee is in de toelichting van dit besluit aandacht geschonken aan het voldoende toegankelijk laten zijn van de gebouwen. Scholen kunnen met dit besluit een beroep doen op de gemeenten. Omgekeerd biedt dit besluit aan de gemeenten een leidraad bij de uitvoering van hun algemene zorgplicht voor de onderwijshuisvesting. </antwoord>
      <antwoord nummer="10">Neen, dat is mij niet bekend. Voorzover in dit individuele geval het belang van de leerling zou worden geschaad, vind ik dat een ongelukkige en ongewenste gang van zaken. Mijn indruk is echter dat een dergelijke situatie zich zelden voordoet. Dit blijkt ook uit de grote groei van de ambulant begeleide lichamelijk gehandicapte leerlingen in het basisonderwijs in de afgelopen jaren. </antwoord>
      <antwoord nummer="11">Ik ben mij ervan bewust dat een gehandicapte leerling in bepaalde situaties niet altijd terecht kan bij de school van zijn of haar eerste keuze. In alle redelijkheid zijn de kosten voor bouwkundige aanpassingen daarvoor soms te hoog. Maar in algemene zin mag het niet zo zijn dat gehandicapte leerlingen daardoor zoals u zegt steeds achter het net vissen. Die overtuiging heb ik ook niet. Zie ook mijn antwoord op vraag 10. </antwoord>
      <antwoord nummer="12">Mijn beleid is erop gericht dat gehandicapten zoveel mogelijk, onbelemmerd, regulier onderwijs kunnen volgen. In principe mag de huisvesting geen belemmering vormen voor de keuze van de ouders voor een school voor hun kind en voor de integratie van gehandicapte leerlingen. Mijn intentie is het om de mogelijke belemmeringen zoveel mogelijk weg te nemen wat betreft procedurele, regeltechnische en budgettaire randvoorwaarden. Verkenningen naar de mogelijke belemmeringen en naar de wijze waarop een verbetering van de situatie tot stand is te brengen, zijn in gang gezet. </antwoord>
      <noten afkomstig="antwoord"/>
   </antwoorden>
</kvr>
