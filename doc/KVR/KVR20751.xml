<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over het voeren van een categoriaal beschermingsbeleid ten aanzien van Liberia. (Ingezonden 8 juli 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20751
</item>
         <item attribuut="Inhoud">Om het beleid in overeenstemming te brengen met andere Europese landen, voert de minister voor Liberia geen beleid van categoriale bescherming, terwijl de situatie in Liberia niet veilig is.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Liberia Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1956, Tweede Kamer</item>
         <item attribuut="Vraagnr_bij_indiening">2030417540</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2004-07-16</item>
         <item attribuut="Datum_indiening">2004-07-08</item>
         <item attribuut="Document-id">KVR20751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4137" allpagenumbers="4137 4138" vetnummer="2030417540" code="0304tkkvr1956" lopendefooter="Tweede Kamer, vergaderjaar 2003–2004, Aanhangsel" filenaam="KVR20751" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1956" onderwerp="" indiendatum="2004-07-8">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-07-16">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u nader uiteenzetten waarom ten aanzien van Liberia geen beleid van categoriale bescherming wordt gevoerd, terwijl u in uw brief van 2 juli jongstleden <voetnoot nummer="1"/>aan de Kamer meedeelt dat op grond van de mate en spreiding van het geweld, de mensenrechtensituatie en de omstandigheid dat internationale organisaties niet of nauwelijks in de binnenlanden van Liberia aanwezig zijn om redenen van onveiligheid, een dergelijk beleid zou zijn geïndiceerd? </vraag>
      <vraag nummer="2">Waarom acht u het doorslaggevend dat andere Europese landen geen speciaal groepsgebonden beleid ten aanzien van Liberia voeren? Maakt het feit dat andere Europese landen niet overgaan tot het voeren van een speciaal groepsgebonden beleid de situatie in Liberia in uw ogen zodanig dat asielzoekers uit Liberia hiernaar veilig kunnen terugkeren? Acht u de veiligheid van asielzoekers ondergeschikt aan het voeren van een beleid dat in overeenstemming is met het beleid van andere Europese landen? </vraag>
      <vraag nummer="3">Ligt het niet in de rede om, mede gelet op hetgeen de UNHCR over Liberia heeft bericht, over te gaan tot opschorting van de uitzetting van Liberiaanse uitgeprocedeerde asielzoekers totdat het nieuwe algemene ambtsbericht van de minister van Buitenlandse Zaken inzake Liberia, dat in december 2004 wordt verwacht, is vrijgegeven en op basis hiervan door u een nieuw oordeel kan worden gegeven? </vraag>
      <vraag nummer="4">Bent u bereid zich aan de gedragslijn te houden dat bij nieuw beleid geen onomkeerbare stappen worden gezet, totdat overleg met de Kamer is gevoerd? </vraag>
      <noten afkomstig="vraag">
         <noot nummer="2"/>
         <noot nummer="1">5287696/04/DVB</noot>
         <noot nummer="2" datum="1998-10-27" bron="Verslag Algemeen Overleg">Verslag Algemeen Overleg, 27 oktober 1998, Kamerstuk 19 637, nr. 398</noot>
      </noten>
   </vragen>
   <antwoorden aantal="3">
      <antwoord nummer="1 en 2">In artikel 3.106 van het Vreemdelingenbesluit zijn de indicatoren voor het voeren van een beleid van categoriale bescherming neergelegd. De eerste indicator (de aard, mate en spreiding van geweld en schendingen van mensenrechten) is hierbij leidend. Als deze indicator niet aan de orde is, kom ik niet toe aan het toetsen van de tweede en derde indicator. Indien de eerste indicator wel aan de orde is, zoals in het geval van Liberia, kom ik toe aan de tweede indicator (de activiteiten van internationale organisaties) en de derde indicator (het beleid van andere Europese landen). In het geval van Liberia wordt de eerste indicator door de tweede versterkt. De derde indicator is de laatste jaren steeds belangrijker geworden, naarmate de Europese landen steeds meer belang hechten aan het harmoniseren van het Europese asielbeleid. Het kabinet ziet de ernst van de situatie in Liberia in. Echter, het gegeven dat de andere Europese landen geen groepsgebonden beschermingsbeleid voeren, heeft voor het kabinet de doorslag gegeven om geen beleid van categoriale bescherming in te stellen. Ik acht de veiligheid van asielzoekers niet ondergeschikt aan het voeren van een beleid dat in overeenstemming is met het beleid van andere Europese landen. Wel vind ik het belangrijk om het landenbeleid op Europa af te stemmen om zo geen aanzuigende werking te veroorzaken. Voorts leid ik af uit het gegeven dat andere Europese landen geen beschermingsbeleid voeren, dat de landen terugkeer in het algemeen verantwoord achten. Terugkeer vindt daadwerkelijk plaats zonder dat zich bij terugkeer problemen voordoen. Hierom is het niet nodig een beschermingsbeleid te voeren dat voor alle asielzoekers uit Liberia geldt. Dit alles in ogenschouw nemend, volstaat het normale toelatingsbeleid voor asielzoekers uit Liberia. Dat wil zeggen dat alle asielverzoeken op individuele gronden worden beoordeeld. Bij de beoordeling van de asielaanvraag is uiteraard bijzondere aandacht voor de bijzondere veiligheids- en mensenrechtensituatie in Liberia. </antwoord>
      <antwoord nummer="3">Vanaf 27 juni 2003 was er gedurende een jaar een besluit- en vertrekmoratorium voor asielzoekers uit Liberia van kracht. Wettelijk gezien kan een vertrekmoratorium niet langer dan een jaar achtereen duren. Het is daarom niet mogelijk een vertrekmoratorium te laten voortduren. Ook is het niet mogelijk nu opnieuw een vertrekmoratorium af te kondigen omdat de situatie niet wezenlijk is veranderd sinds het einde van het oude moratorium. </antwoord>
      <antwoord nummer="4">Ja. </antwoord>
      <noten afkomstig="antwoord"/>
   </antwoorden>
</kvr>
