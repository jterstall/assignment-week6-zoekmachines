<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balkenende (CDA) aan de staatssecretaris van Sociale Zaken en Werkgelegenheid, dhr. Hoogervorst, en de minister van Financiën over de financiering van pensioenstelsels in Europa. (Ingezonden 12 oktober 2000); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12557
</item>
         <item attribuut="Inhoud">Vragen n.a.v. de toespraak van staatssecretaris Hoogervorst (SZW) voor de European Association of Public Sector Pensioen Institutions op 5 oktober 2000 en het bericht "Evenwichtig pensioenstelsel ontbreekt" in Metro, 6 oktober 2000, o.a. over de definitie van EMU-schuld en omzetting van omslagstelsels pensioenen naar vormen van kapitaaldekking.</item>
         <item attribuut="Rubriek">Inkomen en rechtspositie (VUT en pensionering) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 2000-2001, nr. 200, Tweede Kamer</item>
         <item attribuut="Vraagnr_bij_indiening">2000100990</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Balkenende</persoon>
         </item>
         <item attribuut="Datum_reaktie">2000-11-02</item>
         <item attribuut="Datum_indiening">2000-10-12</item>
         <item attribuut="Document-id">KVR12557</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="407" allpagenumbers="407 408 409" vetnummer="2000100990" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12557" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="200" onderwerp="" indiendatum="2000-10-12">
         <vrager partij="CDA" oorsprong="parlement">Balkenende</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst, en de minister van Financiën</vraagt-aan>
      </vraagdata>
      <antwoorddata antwoorddatum="2000-11-2">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Welke afspraken gelden thans in de Europese Unie met betrekking tot de financiering van pensioenstelsels in Europa, met name in het licht van de bepalingen dat het EMU-saldo niet hoger dan 3% BBP en de EMU-schuld niet hoger dan 60% mag zijn? <voetnoot nummer="1"/>
      </vraag>
      <vraag nummer="2">Welke stappen worden thans door de EMU-landen gezet om de financiering van de pensioenen om te zetten van omslagstelsels naar vormen van kapitaaldekking? </vraag>
      <vraag nummer="3">Kan een nadere toelichting worden gegeven op de uitlating: «Toch lijken niet al onze partners zich bewust te zijn van de grote risico’s die zij lopen» (tegen de achtergrond van het feit dat thans ongeveer 88% van de totale Europese pensioenen bestaat uit omslaggefinancierde publieke pensioenen)? Welke communautaire beleidsconsequenties verbindt het kabinet aan deze stellingname? </vraag>
      <vraag nummer="4">Welke initiatieven hebt u genomen om deze thematiek hoger op de Europese politieke agenda te krijgen? Welke concrete maatregelen acht u noodzakelijk om de problematiek van de toekomstige financiering van de pensioenen in Europa het hoofd te bieden? Meer in het bijzonder: welke aanpassing van verdragsverplichtingen en eventuele andere internationale afspraken? </vraag>
      <vraag nummer="5">Dient uit een oogpunt van deugdelijke financiering van pensioenen de definitie van de EMU-schuld niet te worden aangepast, in die zin dat het onderscheid tussen de keuze voor omslagstelsels dan wel die voor kapitaaldekking beter tot uitdrukking komt? Dienen de verplichtingen t.a.v. reductie van de EMU-schuld van landen die in overwegende mate omslagstelsels kennen in de tweede pijler te worden aangescherpt? </vraag>
      <vraag nummer="6">Wanneer bent u voornemens uw zorgen met betrekking tot de financiering van pensioenen in Europa in te brengen in Europese fora, met name in die van de Raad van ministers van Financiën, en wat zal daarbij uw inzet zijn? Welke minimumeisen acht u ten aanzien van de verdragsverplichtingen noodzakelijk? </vraag>
      <vraag nummer="7">Acht u de systematiek van het AOW-fonds (die er onder meer op neerkomt dat wanneer na 2020 uit dit fonds wordt geput de staatsschuld daardoor zal worden belast) nog steeds houdbaar qua financiële degelijkheid, dit in het licht van de budgettaire druk die van de vergrijzing uit zal gaan? </vraag>
      <vraag nummer="8">Houdt het sterke Engelse pond verband met de kapitaaldekking voor pensioenen in dit land en het vrijwaren van bijdrage aan het Europese «pensioengat» door het niet ondertekend hebben van de sociale paragraaf in Maastricht? </vraag>
      <vraag nummer="9">Wat zijn de instrumenten van de Europese Centrale Bank om de inflatoire financiering van 88% omslaggefinancierde publieke pensioenen tegen te gaan? </vraag>
      <noten afkomstig="vraag">
         <noot nummer="1" datum="2000-10-6" bron="Vragen naar aanleiding van de toespraak van de staatssecretaris van Sociale Zaken en Werkgelegenheid voor de European Association of Public Sector Pension Institutions op 5 oktober jl. en de berichtgeving  in Metro" titel="Evenwichtig pensioenstelsel ontbreekt">Vragen naar aanleiding van de toespraak van de staatssecretaris van Sociale Zaken en Werkgelegenheid voor de European Association of Public Sector Pension Institutions op 5 oktober jl. en de berichtgeving «Evenwichtig pensioenstelsel ontbreekt» in Metro, 6 oktober 2000</noot>
      </noten>
   </vragen>
   <antwoorden aantal="9">
      <antwoord nummer="1">De financiering van pensioenstelsels valt onder de nationale competentie van de lidstaten van de Europese Unie (subsidiariteitsbeginsel). Er gelden nu dus geen Europese afspraken over de financiering van pensioenstelsels. Uiteraard is er wel een verband tussen de genoemde criteria uit het Verdrag van Maastricht (en de nadere invulling hiervan in het Stabiliteits- en Groeipact) en de gevolgen van de financiering van pensioenen voor de overheidsfinanciën. Lidstaten hebben zich immers verplicht nu en in de toekomst te voldoen aan de bepaling dat het EMU-saldo niet hoger mag zijn dan 3% BBP en de EMU-schuld niet hoger dan 60% BBP. Zij dienen dus te voorkomen dat budgettaire gevolgen van vergrijzing op termijn tot overschrijding van deze waarden leidt. Bij de besluitvorming over de start van de derde fase van de EMU in mei 1998, is door de Ecofin in diens verklaring aangegeven dat landen bij de formulering van de budgettaire doelstelling voor de middellange termijn rekening dienen te houden met de kosten die samenhangen met de vergrijzing. Ten aanzien van de budgettaire aspecten lange termijn, kan nog worden opgemerkt dat de overheid geen budgettaire verantwoordelijkheid draagt voor de financiering en/of uitkeringen van de pensioenen in de tweede en derde pijler (uitgezonderd de pensioenvoorziening van ambtenaren). Wel komt het in sommige EU-landen voor, daar waar sprake is van omslagfinanciering in de tweede pijler, dat nadere regels worden opgesteld bijvoorbeeld ten aanzien van het voorschrijven van verplichte deelneming of, verdergaand, ten aanzien van niveau van de uitkering, hoogte van de premies, enz. Ook kan de overheid indirect, bijvoorbeeld via fiscale instrumenten, bepaalde vormen van financiering in de tweede en derde pijler stimuleren. Zo wordt in Nederland kapitaaldekking gestimuleerd door de omkeerregel en door het lagere tarief in schijf 1A en 1B voor 65-plussers. </antwoord>
      <antwoord nummer="2">De mate waarin lidstaten worden geconfronteerd met oplopende budgettaire kosten van vergrijzing kunnen sterk verschillen per lidstaat. Cruciale determinanten hierbij zijn de oploop in de grijze druk (aantal 65-plussers ten opzichte van het aantal mensen tussen de 20 en 65), de huidige vormgeving van het pensioenstelsel en eventuele toekomstige hervormingen van het pensioenstelsel. Zo is bijvoorbeeld van belang of de hoogte van de pensioenuitkering waardevast of welvaartsvast is. De gevolgen van de oplopende budgettaire kosten van de vergrijzing dienen vanuit een brede invalshoek bekeken te worden, waarbij met een veelheid aan elementen rekening gehouden moet worden. De omvorming van een omslagstelsel naar kapitaaldekking is een manier om deze toekomstige budgettaire lasten van vergrijzing (in de eerste pijler) op te vangen, maar zeker niet de enige. Een andere manier is om nu de overheidsschuld te reduceren en de hiermee gepaard gaande rentevrijval te reserveren. Hiermee wordt budgettaire ruimte gecreëerd die in de toekomst gebruikt kan worden om de kosten van vergrijzing (deels) te financieren. Op die manier wordt in feite een vorm van kapitaaldekking geïntroduceerd (zie ook het antwoord op vraag 7). Ook kan een versterking van het economische draagvlak, bijvoorbeeld via een stijging van de arbeidsparticipatie, ertoe leiden dat de benodigde premiegelden makkelijker opgebracht kunnen worden. In het bijzonder voor een vergrijzende samenleving geldt dat een toename van de participatiegraad onder ouderen zeer positieve effecten zal hebben. In Nederland kennen we bovendien de omkeerregel, waardoor pensioenen een uitgestelde fiscale claim herbergen. De besparingen voor pensioenen zijn immers fiscaal vrijgesteld, terwijl over de uitkeringen belasting betaald moet worden. Met deze extra belastinginkomsten kan een aanzienlijk deel van de stijgende uitgaven aan (eerste pijler) pensioenen opgevangen worden. In Europees kader zijn de volgende stappen van de lidstaten van de Europese Unie te noemen. In het voorjaar van 2000 heeft de Europese Raad de houdbaarheid van de overheidsfinanciën in het licht van de vergrijzing als één van de beleidsprioriteiten geïdentificeerd. De Europese Raad heeft hierbij de Ecofin verzocht om ten behoeve van de vergadering van de Europese Raad in het voorjaar van 2001 een rapport op te stellen. Dit rapport zal mede worden gebaseerd op het werk van twee werkgroepen. Ten eerste de, door de Sociale Raad, in het leven geroepen «Groep op hoog niveau inzake sociale bescherming» die studie verricht naar de toekomstige ontwikkeling van sociale bescherming met bijzondere aandacht voor de houdbaarheid van pensioenstelsels. Deze studie houdt verband met de door de Europese Raad uitgesproken wens dat de Europese systemen van sociale bescherming moeten worden aangepast, om hun houdbaarheid op de lange termijn te bevorderen, rekening houdend met de vergrijzing en om sociale insluiting en gendergelijkwaardigheid te waarborgen. Daarbij is tevens besloten dat dit doel het beste kan worden bereikt door de samenwerking tussen de lidstaten te versterken via de uitwisseling van ervaringen en «beste praktijken» (open coördinatiemethode). In dit verband kan ook worden gewezen op de mededeling van de Commissie d.d. 13 oktober jl. «The Future Evolution of Social Protection from a Long-Term Point of View: Safe and Sustainable Pensions». Via de Sociale Raad zal over de werkzaamheden van deze groep tijdens de Europese Raad van Nice worden gerapporteerd. Ten tweede onderzoekt (een werkgroep van) het Economic Policy Committee (EPC) van de EU de financiële en macro-economische gevolgen van vergrijzing. De werkgroep tracht deze gevolgen voor de individuele lidstaten op een vergelijkbare wijze in kaart te brengen. Ten slotte wordt, zoals aangegeven in het antwoord op vraag 1, bij het multilateraal toezicht uit hoofde van het Stabiliteits- en Groeipact reeds aandacht besteed aan de budgettaire gevolgen van vergrijzing. De lidstaten worden, mede op Nederlands initiatief, opgeroepen om in de stabiliteits- en convergentieprogramma’s in te gaan op de budgettaire gevolgen van vergrijzing en de (budgettaire) beleidsimplicaties hiervan. In dit verband bevat het Nederlandse geactualiseerde stabiliteitsprogramma (brief Minister van Financiën van 19 september aan de Voorzitter van Vaste Commissie voor Financiën en de Algemene Commissie voor Europese Zaken) een voorbeeld. </antwoord>
      <antwoord nummer="3">In bedoelde toespraak is gezegd dat ongeveer 88% van de totale Europese pensioenen bestaat uit omslaggefinancierde publieke pensioenen. De op kapitaaldekking gebaseerde pensioenen omvatten slechts 7% van het totaal. Het zuiver private pensioen beslaat minder dan 1% van het totaal. OESO en de Wereldbank doen aanbevelingen om tot meer evenwichtige stelsels te komen. In dat verband is gesteld dat hoe langer we wachten, des te groter de problemen worden. Die last wordt lichter naarmate ze over langere tijd wordt uitgespreid. Zoals aangegeven in het antwoord op vraag 2 wordt binnen Europa een brede benadering van de vergrijzing gehanteerd. De initiatieven genoemd in dat antwoord zijn een stap in de goede richting. De discussie in Europa over de aanpak van vergrijzing is nog niet beëindigd en zal onder andere tijdens de Europese Raad van Stockholm op de agenda staan. </antwoord>
      <antwoord nummer="4">Nederland dringt er in de relevante gremia regelmatig op aan dat de problematiek van de vergrijzing een integraal onderdeel wordt van het Europese multilaterale toezicht uit hoofde van het Stabiliteits- en Groeipact en zal dit blijven doen. Een manier om vergrijzing een integraal onderdeel van het multilaterale toezicht te laten zijn, is door in de door de lidstaten ingediende stabiliteits- en convergentieprogramma’s meer aandacht aan de gevolgen van vergrijzing te besteden, zoals Nederland dit jaar reeds heeft gedaan (zie ook het antwoord op vraag 2). Deze informatie dient te worden meegewogen bij de beoordeling of landen adequate beleidsmaatregelen hebben genomen. Het gaat er daarbij om te voorkomen dat lidstaten nu en in de toekomst onder andere door vergrijzing de bestaande verplichtingen ten aanzien van tekort en schuldquote uit het Stabiliteitspact overschrijden. Een dergelijke benadering vereist geen aanpassing van de definitie van de EMU-schuld. </antwoord>
      <antwoord nummer="5">Zie antwoord op vraag 4. </antwoord>
      <antwoord nummer="6">Zie antwoord op vraag 4. </antwoord>
      <antwoord nummer="7">De gedachte achter het spaarfonds AOW is dat de met schuldreductie gepaard gaande rentevrijval wordt gereserveerd, zodat de toekomstige stijging van AOW-uitgaven (deels) kan worden opgevangen. In feite wordt hiermee een element van kapitaaldekking geïntroduceerd in de AOW. Wel moet worden bedacht dat voor het opvangen van de budgettaire lasten van de vergrijzing niet alleen de ontwikkeling van het AOW-spaarfonds, maar vooral de ontwikkeling van de overheidsschuld van belang is. Om voldoende rentevrijval te creëren is het essentieel dat de noodzakelijke schuldreductie ook inderdaad plaatsvindt. De hiervoor benodigde begrotingsoverschotten bieden daarnaast op termijn de nodige ruimte voor een zekere terugloop van het EMU-saldo naar een situatie van nabij evenwicht zonder dat de houdbaarheid van de overheidsfinanciën in gevaar komt (zie ook grafiek 2.3.4 uit de Miljoenennota 2001, pag. 27). Het AOW-spaarfonds kan tegen deze achtergrond worden beschouwd als een specifieke invulling van het streven naar schuldreductie (zie Miljoenennota 2001, pag. 27 en het rapport «Een verkenning van de schuldpolitiek op lange termijn», box 2, pag. 49, van de leden van de werkgroep Schuldpolitiek). </antwoord>
      <antwoord nummer="8">Het Verenigd Koninkrijk kent, samen met Nederland, reeds lange tijd een relatief sterk op kapitaalbasis gedekt pensioenstelsel in de tweede pijler. Er zijn geen aanwijzingen dat de recente sterke positie van het Britse pond samenhangt met deze financieringswijze van de pensioenen. De sociale paragraaf bij het Verdrag van Maastricht bevat geen afspraken over bijdragen aan een Europees «pensioengat». Meer in het algemeen is in Artikel 103 van het EG-Verdrag expliciet opgenomen dat de Gemeenschap noch lidstaten aansprakelijk zijn voor de verbintenissen van een andere lidstaat. Overigens is met het Verdrag van Amsterdam de uitzonderingspositie van het Verenigd Koninkrijk bij de sociale paragraaf komen te vervallen. Het is dus niet waarschijnlijk dat de recente koersontwikkeling van het pond verband houdt met het niet ondertekenen van de sociale paragraaf bij het Verdrag van Maastricht door het Verenigd Koninkrijk. Overigens is na 1991 het Britse pond tot en met 1995 gestaag in waarde gedaald ten opzichte van bijvoorbeeld de gulden en de Duitse mark. </antwoord>
      <antwoord nummer="9">Het EMU-raamwerk is zo opgezet dat de doelstelling van de ECB, prijsstabiliteit, ook moet worden gewaarborgd door budgettaire discipline in de lidstaten. In dit kader zijn de lidstaten het Stabiliteits- en Groeipact overeengekomen. Op grond hiervan mogen geen excessieve tekorten ontstaan, ook niet door de financiering van omslaggefinancierde pensioenen. Voor zover in de EMU inflatoire spanningen ontstaan, dan staat het gehele monetaire instrumentarium zoals geschetst in de Statuten van de ESCB tot de beschikking van de ECB om deze spanningen tegen te gaan. De aard of onderliggende oorzaak van de inflatoire spanning doet hierbij niet terzake. </antwoord>
      <noten afkomstig="antwoord"/>
   </antwoorden>
</kvr>
