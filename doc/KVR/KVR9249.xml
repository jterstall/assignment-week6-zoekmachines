<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over bezuinigingen op geneesmiddelen. (Ingezonden 14 april 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9249
</item>
         <item attribuut="Inhoud">Vragen naar aanleiding van het bericht dat de bezuinigingen op medicijnen tegen lijken te gaan vallen (Volkskrant, 9 april 1999) en een "Uitvoeringstoets poliklinisch voorgeschreven geneesmiddelen" van 29 maart 1999 door het Centraal Orgaan Tarieven Gezondheidszorg.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1998-1999, nr. 1268, Tweede Kamer</item>
         <item attribuut="Vraagnr_bij_indiening">2989911430</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1999-04-27</item>
         <item attribuut="Datum_indiening">1999-04-14</item>
         <item attribuut="Document-id">KVR9249</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2503" allpagenumbers="2503 2504 2505" vetnummer="2989911430" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9249" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1268" onderwerp="" indiendatum="1999-04-14">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kent u het bericht dat de «bezuiniging op medicijnen lijkt tegen te gaan vallen»? <voetnoot nummer="1"/>
      </vraag>
      <vraag nummer="2">Heeft het Centraal Orgaan Tarieven Gezondheidszorg (COTG) in een «Uitvoeringstoets poliklinisch voorgeschreven geneesmiddelen» van 29 maart jl. geconcludeerd dat «er op vele onderdelen sprake is van onvoldoende zicht op de uitvoeringsaspecten», dat «de gevolgen van de maatregel nauwelijks te overzien zijn», en dat er «dan ook gerede twijfel bestaat over de uitvoerbaarheid van de maatregel en de beheersbaarheid van de gevolgen van de maatregel»? </vraag>
      <vraag nummer="3">Deelt u de opvatting van het COTG dat de veronderstelling dat de gunstige situatie, waarbij «door de geneesmiddelenleveranciers om martkttechnische redenen aan ziekenhuizen voor de intramuraal toegepaste geneesmiddelen (...) kortingen worden gegeven», «(...) transponeerbaar lijkt naar de poliklinische receptuur (..) nauwelijks onderbouwd is»? Zo neen, waarom niet? </vraag>
      <vraag nummer="4">Zo ja, onderschrijft u dan ook de conclusie dat «een tegengestelde uitkomst zelfs meer in de rede lijkt te liggen, indien het hogere prijsniveau van de afleveringen aan de openbare apotheek ook zou gaan gelden voor de afleveringen aan het ziekenhuis»? Zo neen, wilt u uw antwoord motiveren? </vraag>
      <vraag nummer="5">Hoe beoordeelt u het door het COTG verwachte risico van de «afwentelingsproblematiek»? Hoe reëel is dat risico? Op welke wijze denkt u dat risico te kunnen ondervangen? </vraag>
      <vraag nummer="6">Welke oplossing heeft u voor het door het COTG geschetste dilemma dat «enerzijds budgettering van de extramurale receptuur een absolute noodzaak lijkt, om te voorkomen dat een voortdurende afwenteling van de gebudgetteerde klinische en poliklinische receptuur plaatsvindt op de eerste lijn», maar «anderzijds er een gerede kans bestaat dat, indien daadwerkelijk overgegaan wordt tot budgettering van de extramurale receptuur, dit het tot stand brengen van FFTO’S aanmerkelijk bemoeilijkt»? </vraag>
      <vraag nummer="7">Kunt u bevestigen dat het COTG u «ultimo 1997 een beleidsregel heeft aangeboden voor dure geneesmiddelen, die een budgettaire compensatie zou bieden voor een bepaald middel, mits dit na een beleidsmatige afweging van de overheid tot de ziekenhuisverstrekking zou zijn toegelaten»? Waarom heeft u die beleidsregel toentertijd genegeerd? Wat is thans uw opvatting, over deze beleidsregel, nu het COTG «nog steeds van mening is dat deze regeling tot een hanteerbare oplossing van deze problematiek leidt»? </vraag>
      <vraag nummer="8">Kunt u zich vinden in het oordeel van het COTG dat «de vraag rijst of het uitgangspunt dat de receptregelvergoeding niet aan de gevolgen van deze maatregelen kan worden aangepast, gehandhaafd kan blijven» nu «door de wijziging van artikel 13 WOG een deel van de extramurale aflevering van geneesmiddelen niet langer door de apotheekhoudende, maar door de ziekenhuisapotheker zal worden uitgevoerd», en als gevolg daarvan het «niet uit te sluiten is dat dit leidt tot verminderde bereikbaarheid van farmaceutische zorg, doordat vooral de kleine apotheekhoudenden in hun voortbestaan worden bedreigd, door een combinatie van afzetverlies, toenemende administratieve belasting en de effecten van ander (voorgenomen) beleid dat de inkomenspositie van deze beroepsgroep rechtstreeks of indirect raakt»? Zo neen, waarom niet? </vraag>
      <vraag nummer="9">Hoe beoordeelt u de door het COTG opgeworpen vraag «of de in het Plan Koopmans beoogde samenwerking binnen de farmaceutische zorg van de grond zal komen, tussen concurrerende ziekenhuizen en in hun bestaanszekerheid geraakte apotheekhoudenden»? </vraag>
      <vraag nummer="10">Deelt u de opvatting van het COTG dat vanwege «de cumulatie van de wijziging van artikel 13 WOG met het onder het ziekenhuisbudget brengen van de poliklinische receptuur en andere maatregelen die rond de tarievensystematiek van apotheekhoudenden genomen zijn dan wel beoogd worden» de lijn «om de rekennorm van apotheekhoudenden niet aan te passen bij een daling van het feitelijk aantal receptregels (...) niet zonder meer kan worden doorgetrokken» en «er inhoudelijk naar de consequenties van de tariefberekening gekeken zal moeten worden»? Zo neen, waarom niet? </vraag>
      <vraag nummer="11">Heeft uw ministerie desgevraagd aangegeven «dat alle ziekenhuizen, ongeacht hun grootte, geneesmiddelen buiten de muren mogen afleveren, en dat de intramurale AWBZ-instellingen dit eveneens mogen»? Klopt de constatering van het COTG dat hiermee de reikwijdte van de wetswijziging wordt vergroot en, zo ja, welke verklaring heeft u hiervoor? </vraag>
      <vraag nummer="12">Kunt u garanderen dat de door u beoogde bezuiniging voor volgend jaar van f 80 mln., oplopend tot f 240 mln,. in 2002, nog gehaald zal worden, nu het COTG kennelijk gerede twijfel heeft bij de haalbaarheid daarvan? </vraag>
      <vraag nummer="13">Overweegt u in dat licht gezien heroverweging van uw beleid terzake? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-04-9" bron="De Volkskrant">De Volkskrant, 9 april 1999</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3, 4, 5 en 6">Kortheidshalve verwijs ik u naar met name blz. 4, 5 en 6 van mijn separate brief van 26 april 1999 (kenmerk GMV/PFZ 993329) over de desbetreffende uitvoeringstoets van het Cotg. </antwoord>
      <antwoord nummer="7">Ja. Op 30 september 1997 heeft het Cotg de beleidsregel dure geneesmiddelen en kunst- en hulpmiddelen in ziekenhuizen ter goedkeuring aan mij voorgelegd. Ik heb de beleidsregel niet genegeerd. Bij brief van 19 november 1997 aan het Cotg heb ik aangegeven bezwaar te hebben tegen de beleidsregel. Mijn opvatting over de beleidsregel is sinds 19 november 1997 niet veranderd. Ter toelichting: doel van de beleidsregel was de kosten van bepaalde dure geneesmiddelen en kunst- en hulpmiddelen expliciet aan de budgetten van de ziekenhuizen toe te voegen. Als voorwaarde gold dat de minister van Volksgezondheid, Welzijn en Sport extra financiële middelen voor het desbetreffende geneesmiddel of implanteerbare kunst- of hulpmiddel zou toekennen. Ik heb mijn goedkeuring onthouden omdat ik van mening was (en ben) dat het niet wenselijk is één onderdeel van de ziekenhuiszorg in detail te regelen. Een expliciete lijst van geneesmiddelen waarop aanspraak in ziekenhuizen zou bestaan, zou prikkels voor kostenbeheersing en doelmatig gebruik van geneesmiddelen in ziekenhuizen in de weg staan. </antwoord>
      <antwoord nummer="8 en 10">Zoals ik in mijn hiervoor al genoemde separate brief over de desbetreffende uitvoeringstoets van het Cotg heb geschreven, ben ik er vooralsnog geen voorstander van om de problematiek op de voorgestelde wijze te behandelen. Het Cotg legt een aantal keer een direct verband met de aanpassing van artikel 13 Wet op de geneesmiddelenvoorziening en het onder het ziekenhuisbudget brengen van de poliklinische receptuur. Hoewel beide maatregelen op zich elkaar kunnen versterken, staan deze toch in wezen los van elkaar. Daarnaast merk ik op dat in de Meerjarenafspraken is opgenomen dat partijen een transparant vergoedingssysteem voor apothekers ontwikkelingen zodanig dat de beloning voor apothekers minder afhankelijk is van het volume van het geneesmiddelengebruik en de genormeerde kosten van de dienstverlening van de apotheek worden vergoed, uitgaande van efficiënte bedrijfsvoering. </antwoord>
      <antwoord nummer="9">Inhoudelijke samenwerking (afstemming van de intra- en extramurale geneesmiddelenvoorziening) zal met name in het kader van het FTTO van de grond komen. Ik voorzie daarin geen fundamentele problemen omdat ik voornemens ben de «zorg en inkoop van geneesmiddelen» te scheiden en (gezamenlijk met partijen) te komen tot een herziening van de tariefsystematiek (waardoor de apotheker een adequate beloning voor zijn diensten zal ontvangen). De apothekers kunnen zich dan volledig concentreren op hun zorgtaken. Apothekers hebben in de toekomst geen direct financieel belang meer bij de inkoop van geneesmiddelen die uiteindelijk onder verantwoordelijkheid van een zorgverzekeraar zal plaatsvinden. </antwoord>
      <antwoord nummer="11">De tekst van het wetsvoorstel tot wijziging van artikel 13 van de Wet op de geneesmiddelenvoorziening leidt er toe dat alle ziekenhuizen en instellingen die een eigen apotheek en apotheker hebben extramuraal mogen afleveren na aanvaarding van het wetsvoorstel door de Eerste Kamer der Staten-Generaal. Er is dan ook geen sprake van het vergroten van de reikwijdte van het initiatief voorstel van de heer Oudkerk tot wijziging van artikel 13 van de Wet op de geneesmiddelenvoorziening door eventuele uitspraken van het ministerie. </antwoord>
      <antwoord nummer="12 en 13">Neen, het Cotg heeft de maatregel (budgetteren van de kosten van poliklinisch verstrekte geneesmiddelen) niet ontraden maar wijst op de nodige uitvoeringsproblemen. Daarvan ben ik mij bewust en ik ben het met de Cotg eens dat de voorgestelde maatregel zorgvuldig dient te worden voorbereid. Ik heb het Cotg dan ook gevraagd – gezamenlijk met partijen, inclusief de zorgverzekeraars – voor 1 juli 1999 een implementatieplan op te stellen. Ik wijs erop dat gezien het belang van kostenbeheersing binnen het geneesmiddelendossier, spoedige invoering van deze maatregel gewenst is. Ik zal aan de hand van het implementatieplan van het Cotg nader overleg voeren met partijen op welke wijze tot een verantwoorde invoering kan worden overgegaan. Daarbij zal tevens worden bezien op welke wijze de vormgeving van de budgetteringssystematiek zo goed mogelijk kan aansluiten bij de regierol van de zorgverzekeraars. </antwoord>
      <noten afkomstig="antwoord"/>
   </antwoorden>
</kvr>
