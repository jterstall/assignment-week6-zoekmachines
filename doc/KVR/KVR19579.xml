<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijken (PvdA) aan de minister van Volksgezondheid, Welzijn en Sport over het mogelijke gebruik van separeercellen in de geestelijke gezondheidszorg. (Ingezonden 26 januari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19579
</item>
         <item attribuut="Inhoud">Vragen naar aanleiding van een artikel in De Volkskrant van 17 januari 2004 waarin gesteld wordt dat tweederde van de afzonderingsruimten (separeercellen) in instellingen voor de Geestelijke gezondheidszorg (GGz) niet voldoet aan de eisen. Gevraagd wordt naar het kabinetsstandpunt op het inspectierapport over de uitvoering van de Wet bijzondere opneming psychiatrische patiënten (Wet Bopz), het nader verslag bij het voorstel tot wijziging van de Wet Bopz en de tweede evaluatie van deze wet.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten) Gezondheidszorg (Zorginstellingen) Welzijn (Geestelijk gehandicapten)</item>
         <item attribuut="Trefwoorden">Patiënten Psychiatrische ziekenhuizen Verstandelijk gehandicapten</item>
         <item attribuut="Vindplaats">Kamervragen met antwoord 2003-2004, nr. 915, Tweede Kamer</item>
         <item attribuut="Vraagnr_bij_indiening">2030406830</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Dijken</persoon>
         </item>
         <item attribuut="Datum_reaktie">2004-02-24</item>
         <item attribuut="Datum_indiening">2004-01-26</item>
         <item attribuut="Document-id">KVR19579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1941" allpagenumbers="1941 1942" vetnummer="2030406830" code="0304tkkvr915" lopendefooter="Tweede Kamer, vergaderjaar 2003–2004, Aanhangsel" filenaam="KVR19579" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="915" onderwerp="" indiendatum="2004-01-26">
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-24">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u ervan op de hoogte dat tweederde van de afzonderingsruimtes niet voldoet aan de eisen? <voetnoot nummer="1"/>
      </vraag>
      <vraag nummer="2">Wanneer kan de Kamer een kabinetsstandpunt verwachten over het rapport van de Inspectie voor de Gezondheidszorg over de uitvoering van de Wet bijzondere opneming psychiatrische patiënten (Wet Bopz)? </vraag>
      <vraag nummer="3">Wijkt het gebruik van separeercellen binnen de Geestelijke Gezondheidszorg (GGz) in Nederland af van het gebruik van separeercellen in andere West-Europese landen? Zo ja, heeft u hier gegevens over? </vraag>
      <vraag nummer="4">Wat is uw standpunt inzake het gebruik van separeercellen in de GGz? </vraag>
      <vraag nummer="5">Welke aanpak kan naar uw mening dienen als alternatief voor separatie en wilt u in dit verband in ieder geval ingaan op de mogelijkheden van dwangmedicatie en meer intensieve persoonlijke begeleiding? </vraag>
      <vraag nummer="6">Wanneer kan de Tweede Kamer de nota n.a.v. het nader verslag bij het wetsvoorstel Wijziging van de Wet bijzondere opnemingen in psychiatrische ziekenhuizen (zelfbinding) (28 283) en de tweede evaluatie van de Wet Bopz ontvangen? </vraag>
      <noten afkomstig="vraag">
         <noot nummer="1" datum="2004-01-17" bron="De Volkskrant" titel="Veel mis bij gedwongen opname">De Volkskrant, 17 januari 2004: «Veel mis bij gedwongen opname»</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het deelonderzoek van de Inspectie voor de Gezondheidszorg waarop het krantenartikel betrekking heeft, betreft de kwaliteit van separeer- en afzonderingskamers in de zorg voor verstandelijk gehandicapten. </antwoord>
      <antwoord nummer="2" voetnoot="1">Naar verwachting wordt het standpunt van het kabinet op de resultaten van de tweede evaluatie van de Wet Bopz in april aan de Ministerraad voorgelegd. Vervolgens zal het standpunt naar de Tweede Kamer worden gezonden (zie tevens antwoord op vraag 6). De uitkomsten van de thematische deelonderzoeken van de Inspectie voor de Gezondheidszorg naar de uitvoering van de Wet Bopz <voetnoot nummer="1"/>zijn voor het merendeel in overeenstemming met de onderzoeksresultaten van de tweede evaluatie van de Wet Bopz. In het kabinetsstandpunt op de tweede evaluatie van de Wet Bopz is daarom ook het standpunt op de deelonderzoeken vervat. Echter, het deelonderzoek over de kwaliteit van separeerkamers en afzonderingskamers in de zorg voor verstandelijk gehandicapten maakte geen onderdeel uit van de tweede evaluatie. Naar aanleiding van dit deelonderzoek heb ik tot de volgende vervolgacties besloten: a) Op korte termijn dienen alle afzonderings- en separeerkamers te voldoen aan de veiligheidsvoorschriften. Tevens dienen maatregelen genomen te worden rond de hygiëne in de kamers. Ik heb een brief naar de koepelorganisatie geschreven met het verzoek haar leden nog eens op hun verantwoordelijkheid terzake te wijzen. b) Ik zal het adviesrecht van de Inspectie voor de Gezondheidszorg rond de (ver)bouw van separeerkamers uitbreiden naar de afzonderingskamers. Met deze strategie wordt voorkomen dat er nieuwe ongeschikte afzonderingskamers in gebruik worden genomen. c) Tot slot heb ik de koepelorganisatie Vereniging Gehandicaptenzorg Nederland en het College Bouw verzocht een differentiatie aan te brengen in de richtlijnen voor de afzonderingsruimtes. </antwoord>
      <antwoord nummer="3">Ja. In vergelijking tot een aantal andere West-Europese landen wordt in Nederland naar verhouding meer gesepareerd. Zo wordt bijvoorbeeld in Duitsland, Engeland, Schotland, Ierland en Denemarken in zeer beperkte mate separatie toegepast. Daartegenover staat dat in landen waar weinig gesepareerd wordt, vaak wel andere dwangmiddelen worden toegepast zoals toediening van medicatie onder dwang of het fixeren van de patiënt. </antwoord>
      <antwoord nummer="4">Ik ben van mening dat het gebruik van separeercellen – zonder toestemming van de patiënt – zo veel mogelijk dient te worden voorkómen. Dit houdt in dat instellingen moeten beschikken over voldoende alternatieven voor separatie en een duidelijk beleid omtrent de toepassing van middelen of maatregelen op grond van de Wet Bopz. </antwoord>
      <antwoord nummer="5">Voor de GGZ geldt dat minder ingrijpende alternatieven voor separatie in de eerste plaats afhangen van de concrete omstandigheden van het geval. Medicatie onder dwang kan – net als andere dwangmiddelen of maatregelen (artikel 39 van de wet Bopz) – een alternatief zijn voor separatie. Verder dienen GGZ-instellingen te beschikken over dwangpreventiebeleid, waarvoor de Inspectie voor de Gezondheidszorg recent aandacht gevraagd heeft. Tevens moeten instellingen beschikken over goede zorgprogramma’s, over concrete en doelgerichte behandelingsplannen en over crisiszorgplannen voor patiënten die al eerder een ernstige crisis hebben doorgemaakt. Daardoor kunnen volgende crisissituaties van de patiënt zo veel mogelijk worden voorkomen. In de zorg voor verstandelijk gehandicapten zijn veel ontwikkelingen in gang gezet die separeren helpen voorkómen: individugerichte zorg, inzet van deskundig en ervaren personeel bij bijzondere groepen, voldoende dagbesteding en een aangepaste leefomgeving. Voorts zijn er vijf Centra voor Consultatie en Expertise (voorheen consulententeams) die de verzorgende omgeving behulpzaam kunnen zijn bij bewoners/cliënten met ernstige gedragsproblemen. </antwoord>
      <antwoord nummer="6">Naar verwachting zal de nota naar aanleiding van het nader verslag uiterlijk medio dit jaar naar de Tweede Kamer worden gezonden. De Tweede Kamer heeft naar aanleiding van het rondetafelgesprek met veldpartijen (dat vorig jaar op initiatief van de Tweede Kamer heeft plaatsgevonden), een nader verslag opgesteld. De vragen in dit nader verslag hebben voornamelijk betrekking op de mogelijkheid van opneming door de Geneesheer-Directeur en toetsing door de rechter achteraf. Voor de beantwoording van deze vragen, zijn de gevolgen van een dergelijke opzet voor de rest van het wetsvoorstel onderzocht en aan een nadere analyse onderworpen. Dit vergt meer tijd dan was voorzien, zodat het opstellen van de nota naar aanleiding van het nader verslag is vertraagd. Het rapport van de tweede evaluatie van de Wet Bopz is reeds naar de Tweede Kamer gezonden. Dit geldt echter niet voor het standpunt van het kabinet op dit rapport. In april zal het kabinetsstandpunt op de tweede evaluatie aan de Ministerraad worden voorgelegd en vervolgens zal het kabinetsstandpunt naar de Tweede Kamer worden gezonden. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
