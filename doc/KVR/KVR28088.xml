<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nicolaï (VVD) aan de minister van Sociale Zaken en Werkgelegenheid over een oordeel van de Commissie Gelijke Behandeling over de ontslagleeftijd van een piloot. (Ingezonden 23 april 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28088
</item>
         <item attribuut="Inhoud">Volgens het oordeel van de Commissie Gelijke Behandeling moét een piloot op zijn 56e met pensioen omdat de CAO dit voorschrijft, zelfs als hij wil doorwerken. Het kabinet zou deze uitspraak moeten aanvechten en er voor moeten zorgen dat mensen die willen werken dit ook daadwerkelijk kunnen.</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Inkomen en rechtspositie (VUT en pensionering) Verkeer, vervoer en waterstaat (Luchtvaart)</item>
         <item attribuut="Trefwoorden">CAO's Luchtvaart Vroegpensioen</item>
         <item attribuut="Vindplaats">Kamervragen met antwoord 2006-2007, nr. 1515, Tweede Kamer</item>
         <item attribuut="Vraagnr_bij_indiening">2060713140</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Nicolaï</persoon>
         </item>
         <item attribuut="Datum_reaktie">2007-05-10</item>
         <item attribuut="Datum_indiening">2007-04-23</item>
         <item attribuut="Document-id">KVR28088</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3213" allpagenumbers="3213 3214" vetnummer="2060713140" code="0607tkkvr1515" lopendefooter="Tweede Kamer, vergaderjaar 2006–2007, Aanhangsel" filenaam="KVR28088" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1515" onderwerp="" indiendatum="2007-04-23">
         <vrager partij="VVD" oorsprong="parlement">Nicolaï</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-05-10">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het oordeel van de Commissie Gelijke Behandeling dat een piloot op zijn 56e met pensioen moet omdat zijn CAO dit voorschrijft, ook al wil hij zelf doorwerken? <voetnoot nummer="1"/>
      </vraag>
      <vraag nummer="2">Hoe beoordeelt u het argument dat de betrokken luchtvaartmaatschappij en de vakbond Vereniging van Nederlandse Verkeersvliegers aandroegen bij de Commissie Gelijke Behandeling, namelijk: het gedwongen pensioen waarborgt de doorstroming van jonge vliegers naar hogere functies. Deelt u de mening dat dit argument voor elke sector kan gelden en daarom niet als reden voor onderscheid op basis van objectieve rechtvaardiging kan gelden? </vraag>
      <vraag nummer="3">Hoe beoordeelt u de uitspraak in het licht van het feit dat het vliegbrevet geldig is tot 65 jaar en dat ook de deeltijdpensioenregeling vliegen tot 60 jaar mogelijk maakt? </vraag>
      <vraag nummer="4">Hoe beoordeelt u de uitspraak in het licht van het kabinetsbeleid om oudere werknemers langer aan de slag te houden? </vraag>
      <vraag nummer="5">Welke mogelijkheden heeft u om de uitspraak van de Commissie Gelijke Behandeling aan te vechten? Gaat u van deze mogelijkheid gebruik maken? </vraag>
      <vraag nummer="6">Welke andere maatregelen kunt u in dit kader nemen om ervoor te zorgen dat mensen die willen werken dit ook daadwerkelijk kunnen? </vraag>
      <noten afkomstig="vraag">
         <noot nummer="1" titel="Piloot wil, maar mag niet blijven vliegen">www.Elsevier.nl «Piloot wil, maar mag niet blijven vliegen»</noot>
      </noten>
   </vragen>
   <antwoorden aantal="5">
      <antwoord nummer="1">Ja, dit oordeel is mij bekend. </antwoord>
      <antwoord nummer="2 en 3">Op grond van artikel 7 WGBL geldt het verbod op leeftijdsdiscriminatie niet wanneer het gemaakte onderscheid objectief gerechtvaardigd is door een legitiem doel en de middelen voor het bereiken van dat doel passend en noodzakelijk zijn. Het doel van het onderscheid is een regelmatige en voorspelbare doorstroming van vliegers. Door uit te treden op 56-jarige leeftijd maakt een oudere vlieger, die in het verleden zelf heeft geprofiteerd van de doorstroming, plaats voor een jongere vlieger. De doorstroming mag niet afhankelijk zijn van de wensen van individuele vliegers om langer door te werken. De deeltijdpensioenregeling laat de doorstroommogelijkheden voor jongere vliegers in stand door de uittreding op de leeftijd van 60 jaar te koppelen aan een beperking van de arbeidsomvang. Voor de beoordeling van de noodzakelijkheid van dit middel was onder meer van belang dat deze regeling een nagenoeg compleet draagvlak kent onder de verkeersvliegers. Verder bleef onweersproken dat de verkeersvliegers een groter dan gebruikelijk financieel belang hebben bij een snel doorlopen van de verschillende functies. In andere oordelen heeft de Commissie gelijke behandeling de doorstroming niet als legitiem doel erkend. In die zaken was er geen sprake van een geconcretiseerde behoefte aan doorstroming en was er ook geen sprake van enige mate van overeenstemming. Ik deel daarom ook niet de mening dat doorstroming zonder meer in elke sector als objectieve rechtvaardiging kan dienen voor het maken van onderscheid naar leeftijd bij het beëindigen van de arbeidsverhouding. </antwoord>
      <antwoord nummer="4">Naar het oordeel van de Commissie gelijke behandeling zijn er ruime mogelijkheden voor verkeersvliegers na hun pensionering hun carrière desgewenst voort te zetten. </antwoord>
      <antwoord nummer="5">Het is niet aan mij om te treden in individuele gevallen. De betrokkenen kunnen het oordeel van de Commissie gelijke behandeling voorleggen aan de rechter. </antwoord>
      <antwoord nummer="6">Al door het vorige kabinet zijn maatregelen ingezet om enerzijds vroegtijdig stoppen met werken te ontmoedigen, en anderzijds om de beeldvorming over ouderen te veranderen, inzetbaarheid te vergroten en re-integratiemogelijkheden voor 45-plussers te verbeteren. Hierbij valt te denken aan bijvoorbeeld de stimuleringsregeling leeftijdsbewust beleid, de «Regiegroep GrijsWerkt» en het Actieplan terugdringen werkloosheid 45-plus. In het Coalitieakkoord van 7 februari 2007 staan extra maatregelen genoemd om het aantrekkelijker te maken dat mensen langer blijven werken (arbeidskorting ouderen, AOW-heffing). </antwoord>
      <noten afkomstig="antwoord"/>
   </antwoorden>
</kvr>
