<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over een opnamestop voor dialysepatiënten. (Ingezonden 15 maart 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13483
</item>
         <item attribuut="Inhoud">Vragen over bericht op Teletekst van 13 maart j.l. over opnamestop voor dialysepatiënten in ziekenhuizen in deventer, Zwolle en Enschede, en 'onderbehandeling' van een groot aantal nierpatiënten.</item>
         <item attribuut="Rubriek">Gezondheidszorg (Geneeskunde) Gezondheidszorg (Patiënten)</item>
         <item attribuut="Trefwoorden">Geneeskunde Patiënten Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 1016, Tweede Kamer</item>
         <item attribuut="Vraagnr_bij_indiening">2000108050</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-04-09</item>
         <item attribuut="Datum_indiening">2001-03-15</item>
         <item attribuut="Document-id">KVR13483</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2115" allpagenumbers="2115 2116" vetnummer="2000108050" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13483" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1016" onderwerp="" indiendatum="2001-03-15">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-04-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Vindt u een opnamestop zoals het ziekenhuis in Deventer heeft ingesteld voor dialysepatiënten acceptabel? <voetnoot nummer="1"/>
      </vraag>
      <vraag nummer="2">Wat betekent het voor deze patiënten om doorgestuurd te worden naar andere ziekenhuizen, en is het waar dat nabijgelegen ziekenhuizen in Zwolle en Enschede ook al kampen met een tekort zodat patiënten nog verder weg moeten? </vraag>
      <vraag nummer="3">Bent u van mening dat de ziekenhuizen in hun capaciteitsplanning voldoende rekening houden met de stijgende vraag naar dialyse? </vraag>
      <vraag nummer="4">Hoe staat het met het Noodplan dat de Nierstichting, dialyseartsen en verpleegkundigen hebben opgesteld, nadat uit onderzoek van de Nierstichting bleek dat honderden nierpatiënten onderbehandeld worden? </vraag>
      <vraag nummer="5" voetnoot="2">Bent u bereid gehoor te geven aan de oproep van de nierpatiëntenvereniging aan u om samen met de dialyseafdelingen te komen tot een oplossing van dit levensbedreigende probleem? <voetnoot nummer="2"/>Zo nee, waarom niet? Zo ja, wanneer kunt u de Kamer op de hoogte stellen van de voorgenomen maatregelen? </vraag>
      <vraag nummer="6">Bent u van mening dat de groeiende wachtlijsten voor orgaandonatie mede aanleiding moeten zijn tot herbezinning van de Wet op Orgaandonatie en dat een geen-bezwaarsysteem opnieuw overwogen dient te worden? </vraag>
      <noten afkomstig="vraag">
         <noot nummer="1" datum="2001-03-13" bron="Teletekst">Teletekst, 13 maart 2001</noot>
         <noot nummer="2" datum="2001-03-13" bron="Persbericht nierpatiëntenvereniging">Persbericht nierpatiëntenvereniging, 13 maart 2001</noot>
      </noten>
   </vragen>
   <antwoorden aantal="6">
      <antwoord nummer="1">Een opnamestop voor dialysepatiënten acht ik een ongewenste situatie. In het Deventer ziekenhuis is er echter sprake van een acuut probleem, ontstaan doordat dit ziekenhuis te maken kreeg met een onverwachte stijging van het aantal patiënten. Het betreft hier peritoneale dialysepatiënten, patiënten die zich zelfstandig dialyseren in de thuissituatie. Het is bekend dat deze behandelmethode op termijn niet meer voldoet en dat men dan noodgedwongen moet overschakelen op hemodialyse. Het Deventer ziekenhuis kreeg binnen een week aanmeldingen van 8 patiënten, waardoor er druk is ontstaan op de behandelcapaciteit van dit ziekenhuis en enkele patiënten tijdelijk elders moesten worden geplaatst. </antwoord>
      <antwoord nummer="2">Het is voor patiënten niet lang vol te houden om drie keer per week buiten hun eigen regio te gaan voor behandeling. De dialyse-afdelingen te Zwolle en Enschede hadden inderdaad ook niet voldoende mogelijkheden om de patiënten te behandelen, waardoor een beroep moest worden gedaan op centra in Amersfoort, Nijmegen en Groningen. Ook het groeiende aantal asielzoekers dat dialyse behoeft, speelt hierbij een rol. Ik ben van mening dat deze situatie slechts tijdelijk dient te zijn en dat snel een oplossing hiervoor dient te worden gezocht. Het Deventer ziekenhuis heeft mij medegedeeld dat er hard aan een oplossing wordt gewerkt. </antwoord>
      <antwoord nummer="3">Gezien de uitbreidingen met en zonder bouw ten behoeve van dialyse in de afgelopen periode, kan ik stellen dat de ziekenhuizen over het algemeen in hun capaciteitsplanning voldoende rekening houden met een stijgende vraag naar dialysebehandelingen. Het is de eigen verantwoordelijkheid van de ziekenhuizen om bij een grotere zorgbehoefte in het lokaal overleg tussen verzekeraars en zorgaanbieders tot zodanige productie-afspraken te komen dat in die zorgbehoefte kan worden voorzien. In een aantal ziekenhuizen is echter het tekort aan personeel, in het bijzonder (dialyse)verpleegkundigen, een belangrijke reden dat patiënten niet maximaal gedialyseerd kunnen worden. Het Deventer Ziekenhuis, heeft in dit opzicht een aantal maatregelen getroffen. Het aantal nefrologen zal binnenkort met 1,5 FTE uitgebreid worden. Twee jaar geleden is de opleidingscapaciteit voor dialyseverpleegkundigen verdubbeld. In 2001 zullen in totaal 10 dialyseverpleegkundigen opgeleid worden. Voorts is in januari 2001 het aantal dialysestations met twee extra dialysestations uitgebreid. Door het personeelsgebrek, is het echter moeilijk om alle dialysestations operationeel te houden. Het tekort aan gespecialiseerd personeel hangt zoals ik u reeds eerder heb medegedeeld, samen met de algemene problematiek rond personeelstekorten in de zorgsector. </antwoord>
      <antwoord nummer="4">Op initiatief van de Nierstichting is in september 2000 een «Crisisteam Dialysecapaciteit» gevormd met vertegenwoordigers van de landelijke Nierpatiëntenvereniging LVD, de internisten/nefrologen verenigd in de Dialysegroep Nederland (DGN) en de Landelijke Vereniging voor Dialyse- en Transplantatieverpleegkundigen (LVDT). Naar aanleiding van een tekort aan dialysestations en verpleegkundigen, is er inderdaad een plan gemaakt en zet men zich in om het plan de komende tijd uit te voeren. Dit zou binnen een jaar tot concrete resultaten leiden. </antwoord>
      <antwoord nummer="5">Ik heb in de afgelopen periode diverse maatregelen genomen om de dialysecentra in de gelegenheid te stellen de capaciteit uit te breiden. Uitbreidingen van het aantal dialysestations met en zonder bouw, kunnen daardoor snel en soepel worden gerealiseerd. Zoals ik in mijn antwoord op vraag 3 reeds heb aangegeven blijft het echter de eigen verantwoordelijkheid van de ziekenhuizen om bij een grotere zorgbehoefte, in het lokaal overleg tussen verzekeraars en zorgaanbieders tot zodanige productie-afspraken te komen dat in die zorgbehoefte kan worden voorzien. Bovendien is er met de aanpak op basis van mijn nota Zorg Verzekerd en het convenant van ZN met NVZ, VAZ en Orde van Medisch Specialisten een goede basis om extra produktie-afspraken te maken en noodzakelijke capaciteitsuitbreidingen uit te voeren. Het tekort aan gespecialiseerd personeel hangt, zoals ik eerder heb aangegeven, samen met de algemene problematiek rond personeelstekorten in de zorgsector en zal in de komende periode nog de nodige aandacht vragen. </antwoord>
      <antwoord nummer="6">De wachtlijsten voor transplantatie lijken zich te stabiliseren gedurende het afgelopen jaar. Het aantal orgaan- en weefseldonoren is in deze periode toegenomen. Toch blijven extra inspanningen, zoals ik in het plan van aanpak orgaandonatie heb beschreven, hard nodig om het aanbod van donororganen verder te verbeteren. Het aanbod van donororganen is echter niet eenvoudig te beïnvloeden. Globaal kan men stellen dat het aanbod bepaald wordt door: 1. het aanbod van medisch gezien geschikte donoren 2. het aantal toestemmingen voor donatie. 3. mogelijkheden van artsen om tot donatieprocedures over te gaan. Ad. 1. Het aanbod van medisch geschikte donoren wordt voor een belangrijk deel bepaald door het aantal mensen dat overlijdt als gevolg van een CVA of hersenletsel door een trauma. Gunstige ontwikkelingen in behandelmethoden hebben tot een kleiner aantal overledenen als gevolg van CVA en hersenletsel geleid. Dat heeft als bijkomend effect dat het aanbod van orgaandonoren verminderd is. Ad. 2 Het aantal toestemmingen voor donatie is afhankelijk van kennis, houding en gedrag van de burger ten aanzien van orgaandonatie in het algemeen en van de WOD in het bijzonder. Hoewel vrijwel iedereen een positieve grondhouding heeft over orgaandonatie neemt niet iedereen daadwerkelijk een positieve beslissing over donatie. Desalniettemin heeft de komst van het Donorregister wel een verbetering gebracht in de toegankelijkheid van (positieve en negatieve) wilsbeschikkingen over orgaandonatie: thans heeft 21 procent van de meerderjarige bevolking toestemming voor orgaandonatie in het register laten vastleggen, terwijl in het verleden slechts bij 1,3 procent van de mensen een ongeregistreerde positieve wilsverklaring werd aangetroffen. Bij niet-registratie en bij registratie van delegatie van de beslissing wordt aan nabestaanden of de aangewezen persoon gevraagd om toestemming voor orgaandonatie. Dit wordt vaak geweigerd omdat men er, wellicht ten onrechte, vanuit gaat dat de overledene negatief stond ten opzichte van donatie. Ad. 3 Behalve van voornoemde factoren zal het in gang zetten van donatieprocedures in het algemeen afhangen van de gang van zaken binnen de ziekenhuizen. Omdat ik van mening ben dat er op dit vlak nog een en ander verbeterd kan worden, heb ik met het plan van aanpak orgaandonatie (7 april 2000) verschillende maatregelen in gang gezet. Een voorbeeld van de maatregelen is het aanstellen van donatiefunctionarissen in een aantal ziekenhuizen. De inzet van het plan van aanpak orgaandonatie wordt inmiddels gesteund door de uitkomsten van het onderzoek van de Inspectie voor de Gezondheidszorg (IGZ, Orgaandonatie in de Nederlandse Ziekenhuizen, november 2000). De IGZ concludeert dat met de WOD goede voorwaarden zijn gecreëerd voor uitvoering van donatieprocedures. De aanbevelingen zijn voornamelijk gericht op het verbeteren van de effectiviteit van donatieprocedures, deze heb ik dan ook vrijwel integraal overgenomen. Op basis van deze gegevens en omdat een geen-bezwaarsysteem niet vanzelfsprekend leidt tot meer orgaandonoren overweeg ik niet om een geen-bezwaarsysteem in te voeren. Onderzoek van het Nivel laat zien dat er tussen verschillende landen met vergelijkbare wetssystemen aanzienlijke verschillen zijn in aantallen donoren, ook tussen landen met een geen-bezwaarsysteem. Overigens komt de evaluatie van de Wet op de orgaandonatie naar verwachting in de herfst van dit jaar beschikbaar. </antwoord>
      <noten afkomstig="antwoord"/>
   </antwoorden>
</kvr>
