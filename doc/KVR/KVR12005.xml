<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de toepassing van dwangmedicatie bij de uitzetting van uitgeprocedeerde asielzoekers. (Ingezonden 19 mei 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12005
</item>
         <item attribuut="Inhoud">Vragen naar aanleiding van het rapport van de Inspectie voor de Gezondheidszorg, over het ontbreken van een formeel wettelijke basis voor het toepassen van dwangmedicatie bij het uitzetten van uitgeprocedeerde asielzoekers (zie ook Aanh. Hand. II, 1999-2000, nr. 1411).</item>
         <item attribuut="Rubriek">Gezondheidszorg (Geneesmiddelen) Staats- en bestuursrecht (Vreemdelingenrecht) Veiligheidsbeleid en defensie (Landmacht) Welzijn (Vreemdelingen en asielzoekers)</item>
         <item attribuut="Trefwoorden">Geneesmiddelen Marechaussee Vluchtelingen</item>
         <item attribuut="Vindplaats">Kamervragen met antwoord 1999-2000, nr. 1548, Tweede Kamer</item>
         <item attribuut="Vraagnr_bij_indiening">2990011260</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-07-11</item>
         <item attribuut="Datum_indiening">2000-05-19</item>
         <item attribuut="Document-id">KVR12005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3511" allpagenumbers="3511 3512" vetnummer="2990011260" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12005" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1548" onderwerp="" indiendatum="2000-05-19">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="11 juli 2000), zie ook Aanhangsel Handelingen nr. 1411, vergaderjaar 1999–2000">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich uw antwoorden op eerdere vragen over de toepassing van dwangmedicatie bij de uitzetting van uitgeprocedeerde asielzoekers? <voetnoot nummer="1"/>
      </vraag>
      <vraag nummer="2" voetnoot="2">Hebt u inmiddels kennisgenomen van het verslag van bevindingen van 12 mei jl. van de Inspectie voor de Gezondheidszorg? <voetnoot nummer="2"/>
      </vraag>
      <vraag nummer="3">Wat is uw commentaar op de conclusie van de Inspectie «dat het ook in moreel-ethisch opzicht niet tot de taak van een civiele organisatie met een gezondheidszorgdoelstelling (als Medicare) behoort om lichamelijk gezonde personen, in dit geval vreemdelingen, die opzettelijk en tegen hun wil van hun vrijheid worden beroofd, te begeleiden en te ondersteunen bij die verrichtingen die zij, juist vanwege de vrijheidsberovende maatregelen, niet zelfstandig kunnen uitvoeren»? </vraag>
      <vraag nummer="4">Onderschrijft u voorts de conclusie van de Inspectie dat aldus de gelegenheid wordt geboden de grenzen van de vrijheidsbeperkende maatregelen verder op te rekken, en dat het niet alleen een instelling in de gezondheidszorg niet past hieraan medewerking te verlenen maar ook niet de individuele beroepsbeoefenaar in de gezondheidszorg? </vraag>
      <vraag nummer="5">Deelt u het oordeel van de Inspectie dat Medicare «de inzetcriteria van de medische escorts moet herzien en zich in elk geval voortaan moet onthouden van escorts als die van de heer Ba»? Zo ja, welke consequenties heeft dat voor de uitzettingspraktijk? Zo neen, om welke reden niet? </vraag>
      <vraag nummer="6" voetnoot="3 1">Is er nu sprake van een leemte waar het betreft het toepassen van dwangmedicatie nu enerzijds volgens Van Kalmthout en Rouwens <voetnoot nummer="3"/>dwangmedicatie slechts toegepast mag worden indien de grondslag daarvoor in een wet in formele zin is vastgelegd, en anderzijds u zelf stelt dat toepassing van dwangmedicatie om beheersmatige problemen op te lossen niet kan plaatsvinden op basis van de huidige wet- en regelgeving? <voetnoot nummer="1"/>
      </vraag>
      <vraag nummer="7" voetnoot="4">Klopt dan de conclusie dat dwangmedicatie bij de uitzetting van asielzoekers niet is toegestaan tenzij het gaat om een vreemdeling die tevens patiënt is en die alleen met adequate medische begeleiding in staat wordt geacht de vlucht goed te doorstaan <voetnoot nummer="4"/>, maar dat een formeel wettelijke basis daarvoor ontbreekt? </vraag>
      <vraag nummer="8">Betekent dit tevens dat de toepassing van dwangmedicatie altijd onrechtmatig is zowel wanneer het gaat om beheersmatige problemen op te lossen als wanneer dit vanwege de gezondheidstoestand van de asielzoeker nodig is? Vindt u dit een verantwoorde situatie? </vraag>
      <noten afkomstig="vraag">
         <noot nummer="1">Tweede Kamer, vergaderjaar 1999/2000, nrs. 675 en 1102</noot>
         <noot nummer="2">Verslag gevoegd bij deze vragen</noot>
         <noot nummer="3" titel="Uit met de spuit">Migrantenrecht nr. 2, februari 2000, «Uit met de spuit»</noot>
         <noot nummer="4">Verslag van bevindingen, pag 5</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja. </antwoord>
      <antwoord nummer="3">Toevoeging van een medisch escort is onder andere aangewezen indien er een medische crisisinterventie nodig kan zijn. Dat geldt bijvoorbeeld voor personen waarbij uit eerdere ervaringen een risico van ernstige zelfverwonding of het toebrengen van ernstig lichamelijk letsel aan anderen is gebleken. Uit het rapport van de Inspectie voor de Gezondheidszorg blijkt dat het criterium dat Medicare hanteert in de onderhavige casus van toepassing was. Op het concrete moment was er een medische indicatie voor het toedienen van kalmerende medicatie op grond van het gevaarscriterium. De achterliggende omstandigheid dat bij de onderhavige uitzetting vrijheidsbeperkende maatregelen zijn toegepast, doet in een dergelijke situatie niet ter zake. De bevoegdheid tot het nemen van vrijheidsbeperkende maatregelen is voorbehouden aan de Koninklijke Marechaussee en is aldus voor het medisch escort een gegeven. </antwoord>
      <antwoord nummer="4">In de strekking van het tweede deel van de opmerking van de Inspectie kunnen wij ons in zijn algemeenheid vinden. Echter, zoals ook uit beantwoording van vraag 3 moge blijken, de veronderstelling als zou de gelegenheid worden geboden vrijheidsbeperkende maatregelen op te rekken omdat een medisch escort is gegarandeerd, heeft geen grondslag in de onderhavige casus. De beslissing tot het nemen van vrijheidsbeperkende maatregelen en de beslissing over het toevoegen van een medisch escort zijn twee te onderscheiden beslissingen die op eigen merites genomen worden, de eerste op beheersmatige gronden, de tweede op medische gronden. Tot toevoeging van een medisch escort kan alleen worden overgegaan als daar als zodanig medische redenen voor zijn, gelegen in de betreffende persoon. Dat geldt ook ten aanzien van de eis van de KLM dat bij liggend vervoer medische begeleiding aanwezig dient te zijn. Wanneer er geen medische redenen zijn om bij liggend vervoer een medisch escort in te schakelen, hoeft de verzorging niet noodzakelijkerwijs door een arts of verpleegkundige plaats te vinden. </antwoord>
      <antwoord nummer="5">De noodzaak voor een medisch escort wordt niet gebaseerd op de toepassing van vrijheidsbeperkende maatregelen als zodanig, maar op de aanwezigheid van medische gronden, gegeven de situatie waaronder de uitzetting plaatsvindt. De medische criteria die door Medicare worden gehanteerd voor een medisch escort zijn helder. Het gaat daarbij om het volgende: – patiënten die in behandeling zijn; – patiënten die in behandeling zijn geweest; – moeilijk uitzetbare (agressieve) personen die vanwege hun agressieve gedrag liggende vervoer behoeven; de KLM verlangt per definitie bij ieder liggend vervoer medische begeleiding; – overigen, dat wil zeggen mensen van wie men op basis van een eerdere ervaring bij een poging tot uitzetting verwacht dat zij het risico meebrengen op zelfverwonding en/of het toebrengen van lichamelijk letsel aan anderen. Het derde en vierde criterium kunnen het risico in zich bergen dat de vrijheidsbeperking en de medische begeleiding door elkaar gaan lopen, waardoor het risico bestaat op ingrijpen zonder medische noodzaak. Om te waarborgen dat betrokken partijen hier zorgvuldig mee omgaan zal worden bezien in hoeverre hiertoe nog nadere afspraken moeten worden gemaakt. Ten aanzien van het vierde en laatste criterium kan nog het volgende worden opgemerkt. De (nood)situatie waarin betrokkene verkeert en het ter opheffing daarvan voorgenomen medisch handelen moet worden getoetst aan de Wgbo, in het bijzonder artikel 7:466 eerste lid. Zie verder de kanttekening bij mijn antwoord op vraag 4 inzake de eis van de KLM dat bij liggend vervoer medische begeleiding aanwezig dient te zijn. </antwoord>
      <antwoord nummer="6, 7 en 8">Er is geen sprake van een leemte. Ik verwijs voor wat dit betreft naar mijn beantwoording van de eerder op 16 februari door het lid De Wit gestelde vragen (nr. 299007090), in het bijzonder onder vraag 3 en 4. Dwangmedicatie om beheersmatige problemen op te lossen is op basis van de huidige wet- en regelgeving niet toegestaan. Gedwongen medicatie om in een acute noodsituatie ernstig gevaar voor de gezondheid en leven van betrokkene tegen te gaan is als zodanig geoorloofd. Is een risico daartoe aanwezig, dan is het verzoek om toevoeging van een medisch escort een noodzakelijke voorzorgsmaatregel. </antwoord>
      <noten afkomstig="antwoord"/>
   </antwoorden>
</kvr>
