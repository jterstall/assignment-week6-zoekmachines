<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Volksgezondheid, Welzijn en Sport over de mogelijke wachtlijst voor zorg door pleegouders. (Ingezonden 29 januari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19544
</item>
         <item attribuut="Inhoud">Vragen over kennelijk slecht beheer van de wachtlijst voor pleegouders, en de meerkosten van plaatsing van kinderen in een instelling voor jeugdzorg ten opzichte van plaatsing in een pleeggezin (aanvulling op vragen van het lid Kant, eveneens ingezonden 29 januari 2004).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Pleegkinderen</item>
         <item attribuut="Vindplaats">Kamervragen met antwoord 2003-2004, nr. 885, Tweede Kamer</item>
         <item attribuut="Vraagnr_bij_indiening">2030407150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2004-02-16</item>
         <item attribuut="Datum_indiening">2004-01-29</item>
         <item attribuut="Document-id">KVR19544</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1877" allpagenumbers="1877 1878" vetnummer="2030407150" code="0304tkkvr885" lopendefooter="Tweede Kamer, vergaderjaar 2003–2004, Aanhangsel" filenaam="KVR19544" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="885" onderwerp="" indiendatum="2004-01-29">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-16">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hoeveel kinderen staan op de wachtlijst voor zorg door pleegouders? <voetnoot nummer="1"/>
      </vraag>
      <vraag nummer="2">Is het waar dat er wel voldoende pleegouders beschikbaar zijn? Zo ja, hoeveel? </vraag>
      <vraag nummer="3">Wat is de reden dat er een wachtlijst is voor zorg door pleegouders, terwijl er voldoende pleegouders beschikbaar zijn? </vraag>
      <vraag nummer="4">Wat kost de pleegouderlijke zorg? Hoe verhouden die kosten zich tot opname in een instelling voor jeugdzorg? Wie financiert de pleegouderlijke zorg, en op basis waarvan? Gaat het om een open-eind financiering? Zo neen, waarom niet? Hoe verhoudt zich dat tot de financiering van de rest van de zorg? </vraag>
      <vraag nummer="5">Wat gebeurt er met de kinderen in de tijd dat ze op de wachtlijst staan? Waar bevinden zij zich? </vraag>
      <vraag nummer="6">Komt het voor dat kinderen die zwaar mishandeld en verwaarloosd worden toch gewoon bij de daarvoor verantwoordelijke ouder(s) blijven? </vraag>
      <vraag nummer="7">Op grond van welke overwegingen wordt de uiteindelijke afweging gemaakt of een kind dat is geïndiceerd voor pleegouderlijke zorg ook daadwerkelijk pleegouderlijke zorg gaat krijgen? Is dat in de laatste fase puur een financiële keuze? </vraag>
      <vraag nummer="8">Wie is verantwoordelijk voor de effectiviteit en de financiering van de pleegzorg? Welke overheden spelen daarbij een rol? Welke omstandigheden hebben tot deze situatie geleid? </vraag>
      <vraag nummer="9">Is over deze kwestie eerder door de Inspectie Jeugdhulpverlening en Jeugdbescherming melding gemaakt? Hoe is daar door de regering op gereageerd? </vraag>
      <vraag nummer="10">Wat gaat u doen om deze kinderen de bescherming en zorg te bieden die zij nodig hebben en die pleegzorg hen kan verschaffen? </vraag>
      <noten afkomstig="vraag">
         <noot nummer="1" datum="2004-01-24" bron="RTL-nieuws">RTL-nieuws, 24 januari 2004</noot>
      </noten>
   </vragen>
   <toelichting>Deze vragen dienen ter aanvulling op eerder vragen terzake van het lid Kant (SP), eveneens ingezonden 29 januari 2004. </toelichting>
   <antwoorden aantal="10">
      <antwoord nummer="1">Uit meest recente cijfers van de vierde rapportage van de kernindicatoren Wachtlijsten in de pleegzorg blijkt dat ongeveer 900 kinderen op de wachtlijst staan voor pleegzorg. </antwoord>
      <antwoord nummer="2">De laatste jaren is de pleegzorg erg verbeterd. Er zijn meer verschillende vormen van pleegzorg mogelijk, zoals kortdurende intensieve pleegzorg en weekend- of vakantiepleegzorg. Het aantal jeugdigen dat in een pleeggezin wordt geplaatst is in de afgelopen tien jaar verdubbeld. Hierdoor is een grotere vraag naar pleegouders ontstaan. In september 2002 is een tweejarige campagne gestart voor de werving van pleegouders. Alhoewel we daar nog geen betrouwbare cijfers over kunnen geven, weten we van het Bureau Landelijke Voorlichting Pleegzorg, die de campagne trekt, dat dit ook heeft geleid tot een forse toename in het aantal aanmeldingen van pleegouders bij de verschillende voorzienigen van pleegzorg. Uit een telefonische inventarisatie van de Maatschappelijke Ondernemersgroep komt naar voren dat voor ongeveer 525 kinderen die op de wachtlijst staan, wel een geschikt pleeggezin gevonden zou kunnen worden. </antwoord>
      <antwoord nummer="3">De voorzieningen voor pleegzorg worden door de provincie gefinancierd, zij kunnen daarmee een bepaald aantal plaatsingen realiseren, dit zijn de beschikbare capaciteitsplaatsen. Wachtlijsten ontstaan door de combinatie van (nog) niet bij de vraag naar pleegzorg aansluitende financiering door de provincies en het niet matchen van beschikbare pleegouders met de moeilijk plaatsbare kinderen. </antwoord>
      <antwoord nummer="4">De kosten van een pleeggezinplaatsing hangen af van de mate waarin begeleiding nodig is. Deze variëren van circa € 9000 voor de basisvariant tot € 18.000 voor de intensieve variant. De kosten voor opname van een jeugdige in een instelling voor jeugdzorg lopen, afhankelijk van het soort instelling en de hulpvraag van de jeugdige, uiteen van ruim € 12.000 tot ruim € 45.000. De provincies krijgen via de doeluitkering geld van de rijksoverheid voor de jeugdzorg. Zij kopen daarmee zorg in bij de zorgaanbieders. Het gaat niet om een open-einde-financiering. De wet op de jeugdhulpverlening kent geen aanspraak op jeugdzorg, maar regelt dat de provincie een aanbod aan voorzieningen in stand moet houden dat zo veel mogelijk aansluit bij de behoefte aan jeugdzorg. Ook de rest van de jeugdzorg wordt op dezelfde manier, via de doeluitkering aan de provincies, gefinancierd. </antwoord>
      <antwoord nummer="5">Wanneer het bureau jeugdzorg de indicatie heeft gesteld voor pleegzorg, worden de kinderen aangemeld bij een voorziening voor pleegzorg. Zolang deze voorziening dit kind niet kan plaatsen komt het kind op een wachtlijst te staan. Ondertussen kan het zijn dat ze nog bij de ouders verblijven, in een instelling of ziekenhuis verblijven of bijvoorbeeld tijdelijk bij familie worden opgevangen. </antwoord>
      <antwoord nummer="6">Wanneer bureau jeugdzorg heeft geconstateerd dat er sprake is van (zware) mishandeling of (ernstige) verwaarlozing, heeft het bureau de verantwoordelijkheid verantwoorde zorg te indiceren voor het kind. Wanneer het kind nog niet terecht kan in een pleeggezin, omdat daar een wachtlijst voor is, moet bureau jeugdzorg besluiten waar het kind in de tussentijd veilig kan verblijven. Dit kan bijvoorbeeld op een crisisplek zijn. Het feit dat er een wachtlijst is voor pleegzorg, ontslaat het bureau jeugdzorg niet van de verplichting een geschikte en veilige plek te vinden voor het kind; als de ernst van de situatie dat vereist zal altijd bij voorrang een zo goed mogelijk passende oplossing worden geboden. </antwoord>
      <antwoord nummer="7">Wanneer bureau jeugdzorg vaststelt dat pleegzorg de meest geschikte vorm van hulpverlening voor deze jeugdige is, zal er, desnoods op wat langere termijn, pleegzorg worden geboden. Wanneer sprake is van een wachtlijst, kan het zo zijn dat eerst nog een andere vorm van jeugdhulpverlening wordt geboden. Dit is ter beoordeling aan het bureau jeugdzorg, die de verantwoordelijkheid heeft de jeugdige niet uit het oog te verliezen en steeds verantwoorde zorg te bieden, ook al is er een wachtlijst voor pleegzorg. </antwoord>
      <antwoord nummer="8">Provincies zijn verantwoordelijk voor een doelmatig en effectief zorgaanbod. Zij kopen dat bij de zorgaanbieders in, met het geld uit de doeluitkering die zij voor de jeugdzorg toebedeeld krijgen van de rijksoverheid. Om de capaciteit in de jeugdzorg te verhogen, heeft het kabinet extra geld beschikbaar gesteld. Het gaat om structurele middelen, oplopend vanaf € 11,7 mln. in 2004 tot € 39,4 mln. in 2007. Met dit geld worden de doeluitkeringen aan de provincies extra verhoogd, speciaal bedoeld om vraag en aanbod in hun regio beter te laten aansluiten. De provincies kunnen met dit geld extra zorgaanbod inkopen, zoals bijvoorbeeld extra capaciteitsplaatsen bij de voorzieningen voor pleegzorg. Daarnaast zijn met provincies afspraken gemaakt over doelmatigheidsverbeteringen. Door doelmatiger te werken, wordt extra geld bespaard, waarmee meer jeugdigen sneller kunnen worden geholpen. </antwoord>
      <antwoord nummer="9">De wachtlijsten in de pleegzorg zijn niet door de inspectie onderzocht. </antwoord>
      <antwoord nummer="10">Zie het antwoord op vraag 8. </antwoord>
      <noten afkomstig="antwoord"/>
   </antwoorden>
</kvr>
