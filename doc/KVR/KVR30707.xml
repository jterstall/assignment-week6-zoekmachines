<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="17">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over moeder- en babysterfte. (Ingezonden 23 januari 2008); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30707
</item>
         <item attribuut="Inhoud">Aanvullende vragen op eerdere vragen van het lid Van Gerven, ingezonden op 22 januari 2008. Vragensteller stelt ook het groeiend aantal moedersterftes aan de orde. Vragen naar aanleiding GPD-bericht dat de babysterfte in ziekenhuizen 's-nachts veel hoger is dan overdag, kennelijk door afwezigheid van gynaecologen wier werk overgenomen moet worden door assistenten. Indiener suggereert een 24-uursdienst voor gynaecologen. Verder zou de verloskundige zorg moeten worden herijkt.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorginstellingen) Welzijn (Jeugdigen) Welzijn (Vrouwen)</item>
         <item attribuut="Trefwoorden">Jeugdigen Overlijden Verloskundigen Ziekenhuizen Zwangerschap</item>
         <item attribuut="Vindplaats">Kamervragen met antwoord 2007-2008, nr. 1174, Tweede Kamer</item>
         <item attribuut="Vraagnr_bij_indiening">2070809210</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2008-01-29</item>
         <item attribuut="Datum_indiening">2008-01-23</item>
         <item attribuut="Document-id">KVR30707</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2507" allpagenumbers="2507 2508 2509 2510" vetnummer="2070809210" code="0708tkkvr1174" lopendefooter="Tweede Kamer, vergaderjaar 2007–2008, Aanhangsel" filenaam="KVR30707" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1174" onderwerp="" indiendatum="2008-01-23">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-29">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="17">
      <vraag nummer="1" voetnoot="1">Hebt u kennisgenomen van het artikel waarin staat dat de babysterfte tijdens de nachtelijke bevallingen in het ziekenhuis 23% hoger ligt dan overdag? <voetnoot nummer="1"/>
      </vraag>
      <vraag nummer="2">Is de moedersterfte de afgelopen 20 jaar gestegen? Klopt het dat in meer dan 50% van de gevallen sprake is van ondermaatse zorg? Kunt u precies aangeven om hoeveel vrouwen het gaat die tijdens de bevalling overlijden en wat de precieze oorzaken hiervan zijn? Kunt u aangeven, door middel van een cijfermatige onderbouwing, hoe deze ontwikkeling de afgelopen 20 jaar heeft kunnen plaatsvinden? </vraag>
      <vraag nummer="3">Loopt er op dit moment een onderzoek naar moedersterfte? Zo neen, bent u bereid een onderzoek hiernaar in te stellen? </vraag>
      <vraag nummer="4">Klopt de in het artikel gestelde bewering dat het aantal verwijzingen van zwangere vrouwen naar ziekenhuizen is toegenomen? Zo ja, waar ligt dit precies aan? </vraag>
      <vraag nummer="5">Klopt het dat het percentage keizersneden in de afgelopen 20 jaar verdrievoudigd is tot ongeveer 15%? Zo ja, wat zijn de redenen hiervan? </vraag>
      <vraag nummer="6">Deelt u de mening dat het aantal beperkte kraamuren een belangrijke rol speelt in de doorverwijzing naar ziekenhuizen en dat een continue begeleiding van de zwangere tijdens de bevalling ontbreekt met alle gevolgen van dien? Klopt het dat ook de verloskundige niet meer de hele tijd aanwezig is bij de thuisbevalling? </vraag>
      <vraag nummer="7" voetnoot="2">Wat is uw mening over de huidige beschikbaarheid van gynaecologen, namelijk dat gynaecologen slechts bereikbaar zijn op vijf werkdagen per week, tussen 8.00 en 18.00 uur? Klopt deze bewering? Geldt de 24-uurs beschikbaarheid alleen voor de gynaecologen of ook voor kinderartsen, OK-teams en anesthesisten? Herinnert u zich de antwoorden op eerdere schriftelijke vragen over pijnstilling in de vorm van epidurale analgesie (ruggenprik), <voetnoot nummer="2"/>waaruit bleek dat het in veel ziekenhuizen niet mogelijk is omdat anesthesisten alleen op werkdagen beschikbaar waren? </vraag>
      <vraag nummer="8">Wat is uw oordeel over de uitspraak dat bevallen in de nachtelijke uren op obstetrische afdelingen minder veilig is? </vraag>
      <vraag nummer="9">Is het waar dat de kwaliteit van de verloskundige ketenzorg in Nederland nauwelijks wetenschappelijk is onderzocht? Zo ja, deelt u de mening van gynaecologen dat dit onontbeerlijk is in een gezond geboorteproces en in het tegengaan van moeder- en babysterfte? Bent u bereid een wetenschappelijk onderzoek te laten instellen naar de kwaliteit van de verloskundige zorg in Nederland? </vraag>
      <vraag nummer="10">Deelt u de mening van gynaecologen om tot een concentratie van de 24-uurszorg te komen voor moeder en kind? Zo ja, hoe gaat u hiervoor zorgen? Deelt u de mening dat concentratie van zorg in bijvoorbeeld 50 centra de verloskundige zorg als geheel inclusief kinderartsen, anesthesisten zou verbeteren? </vraag>
      <vraag nummer="11" voetnoot="3">Herinnert u zich de antwoorden op eerdere schriftelijke vragen <voetnoot nummer="3"/>over de bonus van zorgverzekeraars aan verloskundigen om stuitliggingen te kunnen doen? Herinnert u zich de antwoorden waarin uw ambtsvoorganger afspraken heeft gemaakt met zorgverzekeraars en verloskundigen met als doel de kwaliteit van de verloskundige zorg te verbeteren en doorverwijzingen naar ziekenhuizen te verminderen? Wat is er van deze afspraak terecht gekomen? Hoe komt het dat in het bovengenoemde artikel de twee gynaecologen het tegengestelde beweren, namelijk dat de kwaliteit niet goed is en dat de verwijzingen naar ziekenhuizen zijn toegenomen? </vraag>
      <vraag nummer="12" voetnoot="4">Herinnert u zich het onderzoek <voetnoot nummer="4"/>waarin wordt gesteld dat per duizend baby’s 13,4 baby’s overlijden en dat daarvan 1 op de 10 (9 procent) in verband te brengen is met de organisatie van de verloskundige zorg? Welke concrete maatregelen hebt u sindsdien genomen om de babysterfte terug te dringen? </vraag>
      <vraag nummer="13" voetnoot="3">Herinnert u zich de antwoorden op eerder gestelde vragen <voetnoot nummer="3"/>, namelijk dat bij doorverwijzing naar de tweedelijn de Inspectie voor de Gezondheidszorg altijd blijft toezien op de kwaliteit van de zorg, en bij constatering van problemen onderzoek uitvoert? Heeft deze Inspectie de afgelopen periode geen signalen gekregen dat het niet goed gaat met de zorg aan moeder en kind? Zo ja, welke signalen waren dat, en wat heeft de Inspectie hiermee gedaan? </vraag>
      <vraag nummer="14">Hoe moet de zorg aan zwangeren zodanig worden georganiseerd dat efficiëntie en kwaliteit van de zorg hoogwaardig worden, en het aantal «vermijdbare» sterfte bij baby’s en moeder tot een minimum kan worden teruggebracht? </vraag>
      <vraag nummer="15">Wat is uw ambitie om de baby- en moedersterfte in Nederland als hoge prioriteit aan te merken, en met concrete maatregelen te komen om dit probleem aan te pakken? </vraag>
      <vraag nummer="16" voetnoot="5">Wat is de laatste stand van zaken met betrekking tot het tweede vergelijkend onderzoek naar babysterfte in de landen van de Europese Unie? <voetnoot nummer="5"/>
      </vraag>
      <vraag nummer="17">Bent u bereid op korte termijn in overleg te gaan met de Nederlandse Vereniging voor Obstetrie en Gynaecologie (NVOG), de Koninklijke Nederlandse Organisatie voor Verloskundigen (KNOV), de Nederlandse Vereniging voor Kinderartsen (NVK), de Nederlandse Vereniging voor anaesthesiologie (NVA) en instellingen voor de kraamzorg om de tafel te gaan zitten en met een concreet plan te komen om dit probleem aan te pakken, en de Kamer hierover te informeren? Toelichting Deze vragen dienen ter aanvulling op eerdere vragen ter zake van het lid Van Gerven (SP), ingezonden 22 januari 2008 (vraagnummer 2070809070). </vraag>
      <noten afkomstig="vraag">
         <noot nummer="1" datum="2008-01-18" bron="Medisch Contact, d.d">Medisch Contact, d.d, 18 januari 2008</noot>
         <noot nummer="2" documenttype="Kamervragen" documentjaargang="2004-2005" documentnummer="1615">Aanhangsel Handelingen, vergaderjaar 2004–2005, nr. 1615.</noot>
         <noot nummer="3" documenttype="Kamervragen" documentjaargang="2006-2007" documentnummer="427">Aanhangsel Handelingen, vergaderjaar 2006–2007, nr. 427.</noot>
         <noot nummer="4">(Peristat; data over 1999; publicatie o.a. Buitendijk en Nijhuis, NTvG 2004, 143: 1853–1855)</noot>
         <noot nummer="5">Peristat 2</noot>
      </noten>
   </vragen>
   <antwoorden aantal="17">
      <antwoord nummer="1">Ja. Ik vind deze informatie zeer relevant en hecht eraan dat zo spoedig mogelijk duidelijk wordt hoe deze te duiden valt. </antwoord>
      <antwoord nummer="2">De feitelijke achtergrondinformatie op grond waarvan ik antwoord kan geven op uw vragen ontbreekt. De laatste publicatie van de Commissie Maternale Sterfte (zie vraag 3) betrof de moedersterfte tot en met 2002. De gegevens uit het artikel behoeven nog nadere interpretatie zodat de eventuele consequenties voor (de organisatie van) de zorg en het beleid duidelijk worden. Het artikel dient daarmee ook als basis voor de discussie binnen de beroepsgroep en tussen beroepsgroepen in de verloskundige keten. Bij die discussie kunnen de meest recente cijfers van de Commissie Maternale Sterfte gebruikt worden. Juist voor het krijgen van meer inzicht in deze vraagstukken is de Perinatale Audit ingevoerd. De Perinatale Audit is een belangrijk kwaliteitsinstrument waarmee onderzoek naar de oorzaken van babysterfte en moedersterfte mogelijk wordt. Op basis daarvan kan (de organisatie van) de zorg waar nodig worden verbeterd. Ik stel structureel jaarlijks circa € 900.000 beschikbaar voor deze Audit. </antwoord>
      <antwoord nummer="3">De NVOG heeft sinds 1981 een commissie maternale sterfte waar de gegevens over moedersterfte en de oorzaken jaarlijks worden verzameld en geanalyseerd. Daarnaast biedt de Perinatale Audit voor de betrokken beroepsgroepen de mogelijkheid om specifiek onderzoek te doen naar de oorzaken van maternale sterfte en babysterfte. De NVOG heeft aangegeven ook deze gegevens nader te bestuderen. Ik heb opdracht gegeven deze gegevens bij de betrokken organisaties op te vragen en zal hen uitnodigen om de bevindingen met mij te delen in het platform modernisering verloskunde. Ik zal de IGZ ook vragen om ook naar deze gegevens en de conclusies die de beroepsgroep eraan verbindt te kijken, en te beoordelen welke toezichtsconsequenties er aan te verbinden zijn. Ik zal uw Kamer op zo kort mogelijke termijn over mijn bevindingen en die van de IGZ informeren. </antwoord>
      <antwoord nummer="4">Ja, dit klopt. Het blijkt uit de registratie gegevens van de Stichting Perinatale Registratie Nederland (PRN) over de jaren 2000–2004. Dit is een gezamenlijke databank van de perinatale gegevens van vier beroepsgroepen (huisartsen, verloskundigen, gynaecologen, kinderartsen), die door VWS wordt gefinancierd met als doel om dergelijk onderzoek te kunnen uitvoeren en op grond van de gegevens de zorg te verbeteren. Ook uit eerder onderzoek is bekend dat het percentage verwijzingen langzaam maar gestaag stijgt. De opstellers van het artikel verklaren de toename door een aantal oorzaken, te weten: niet vorderende ontsluiting of uitdrijving, uitputting, meconiumhoudend vruchtwater, sedatiebehoefte, pijnstilling etc. De oorzaken van de toename zijn in het artikel niet met feitelijke gegevens onderbouwd. De onlangs ingevoerde Perinatale Audit kan hier meer inzicht bieden. </antwoord>
      <antwoord nummer="5">Ja. Uit de gegevens van PRN blijkt dat in twintig jaar tijd het percentage keizersneden is toegenomen tot 15%. Daar kunnen diverse oorzaken aan ten grondslag liggen. De auteurs van het artikel in Medisch Contact geven daarvoor mogelijke redenen aan, maar de feitelijke redenen zijn mij niet bekend. De auteurs noemen de verminderde begeleiding van de zwangere, zowel thuis als in de kliniek, waardoor eerder wordt besloten in te grijpen, maar een nadere duiding moet nog plaatsvinden. Overigens is Nederland het aantal keizersneden in vergelijking met andere westerse landen nog steeds laag te noemen. </antwoord>
      <antwoord nummer="6">Ik heb vanaf 1 januari 5 uren kraamzorg extra per zwangere beschikbaar gesteld (in lijn met het coalitie akkoord). Tevens is er een apart tarief voor assistentie bij de bevalling gekomen. Dit bevordert een betere diagnostiek en begeleiding tijdens de bevalling. Ik ben met partijen in overleg of en hoe een betere begeleiding tijdens de baring tot stand kan worden gebracht. </antwoord>
      <antwoord nummer="7">Op grond van de Kwaliteitswet Zorginstellingen dient er sprake te zijn van verantwoorde zorg. Gynaecologen zijn niet alleen bereikbaar op werkdagen van 8.00 tot 18.00. Gynaecologen, kinderartsen, OK team en anesthesiologen hebben een 24 uurs verantwoordelijkheid. Het ziekenhuis, de opleidingsgroep en de arts-assistenten zijn gezamenlijk verantwoordelijk voor het leveren van goede zorg aan de patiënt. Gezamenlijk met de Raad van Bestuur moeten zij zorgen voor voldoende bekwaam personeel gedurende de avond-, nacht- en weekenddiensten. Als de arts-assistent alleen aanwezig is, moet er altijd een lid van de opleidingsgroep beschikbaar zijn, die binnen een vastgestelde tijd in het ziekenhuis aanwezig is om de arts-assistenten ter zijde te staan. De IGZ was al bezig met een verkennend onderzoek naar de verloskundige zorg. Aan de IGZ heb ik gevraagd om op korte termijn nader onderzoek te doen naar de zorgverlening buiten kantooruren. Uiteraard maakt de verloskundige zorg ook deel uit van het reguliere toezicht van de IGZ en ook dit strekt er toe dat geborgd wordt dat sprake is van verantwoorde zorgverlening. Zie ook mijn antwoord op vraag 9. </antwoord>
      <antwoord nummer="8">Ik neem dit soort signalen zeer serieus. Juist voor het genereren van dit soort signalen zijn de verloskundige registraties en de Audit bedoeld en daarom worden ze vanuit mijn ministerie gesubsidieerd. De gepresenteerde gegevens vragen wel nadere duiding. Belangrijk is de vraag of de sterfte samenhangt met de aard van de zorgverlening in ziekenhuizen. Het kan ook zijn dat de populatie die in de avonduren ingestuurd wordt, a priori een verhoogde kans op complicaties heeft. Het gevonden verschil tussen avonden en weekenden duidt wellicht op een complexere oorzaak. Die nadere duiding kan worden verkregen door gebruik te maken van de Perinatale Audit. Ik dring er bij de professionals op aan dat ze met de beschikbare gegevens uit de Audit ook onderzoek doen naar de oorzaken en zorgverlening bij van babysterfte. Ik wil de uitkomsten daarvan bespreken in het platform modernisering verloskunde. Dat geeft daarmee ook aanleiding om daar verder te discussiëren over de eventuele noodzaak tot verdere concentratie van de verloskundige zorg. Indien het lopende onderzoek van de IGZ naar risicofactoren in de verloskundige zorg uitwijst dat bereikbaarheid een factor is die van invloed is op de babysterfte, zal dit belangrijke consequenties kunnen hebben voor de organisatie van de verloskundige (keten)zorg in Nederland. Ik heb de IGZ gevraagd om in elk op korte termijn te kijken naar de conclusies die er aan deze studie te verbinden zijn. Er is soms afweging te maken tussen de concentratie en kwaliteit van zorg en de bereikbaarheid. Ik heb de Kamer daarom ook een brief aangekondigd, waar ik daar nader op in ga. Zie ook mijn antwoord op vraag 9 en 10. </antwoord>
      <antwoord nummer="9">Het is juist de bedoeling om met de gegevens van PRN meer wetenschappelijk onderzoek te kunnen uitvoeren naar de verloskundige ketenzorg. Ik heb hiervoor extra financiële middelen beschikbaar gesteld waarmee ik de kwaliteit van de verloskundige zorg kan verbeteren. De IGZ is recent, mede op basis van de door haar ontvangen calamiteitenmeldingen, een onderzoek begonnen naar risicofactoren in de verloskundige zorg. Ik heb de IGZ gevraagd hierbij expliciet aandacht te besteden aan sterfte tijdens nacht en weekenden en hun bevindingen op korte termijn aan mij door te geven. Ik zal u zo spoedig mogelijk op de hoogte stellen van deze bevindingen. Zie ook mijn antwoord op vraag 7. Voorts worden door VWS twee longitudinale studies mede gefinancierd. Het betreft het grote Rotterdamse onderzoek «Generation R» en de ABCD studie die wordt uitgevoerd in Amsterdam. Via het programma Kennis Kwaliteit Curatieve Zorg stel ik middelen beschikbaar voor de onwikkeling van multidisciplinaire richtingen voor de zorg. </antwoord>
      <antwoord nummer="10">Er moet soms een afweging gemaakt worden tussen de concentratie en kwaliteit van zorg enerzijds en de bereikbaarheid anderzijds. Zoals ik in uw Kamer tijdens de begrotingsbehandeling al aangaf, kom ik daarom met een brief waar ik daar nader op in ga. De ontwikkeling van goede indicatoren van de (keten)kwaliteit van de zorg is intussen van groot belang. Dit geeft richting aan gewenste verbeteringen en leidt tot transparantie. Het past bovendien in mijn beleid om cliënten beter te informeren en daarmee de mogelijkheid tot kiezen. Als zorgvragers vooraf in staat zijn om zorgaanbieders te vergelijken, kunnen zij mede daardoor kiezen voor de zorg die het beste bij hen past. Ik vind dat de verdere ontwikkeling van indicatoren ook de verloskundige zorg moet afdekken. Zie ook mijn antwoord op vraag 8 en 9. </antwoord>
      <antwoord nummer="11">Ja, ik herinner me deze antwoorden. Het verschil van inzicht tussen verloskundigen en gynaecologen is op het onderdeel versie nog niet opgelost. Zorgverzekeraars Nederland heeft hiervoor het CBO ingeschakeld om met de beroepsgroepen (KNOV en NVOG) tot een gezamenlijke richtlijn te komen. Deze richtlijn is nog niet gereed en dat betreur ik omdat richtlijnen helpen om kwaliteit te borgen. Ik wil de voortgang mede om die reden gaan bespreken in het platform modernisering verloskunde. Overigens presenteert het artikel gegevens uit de jaren 2000–2004 en dateert de afspraak tussen ZN en KNOV van 2006. Van deze laatste jaren is het aantal verwijzingen nog niet beschikbaar. Bovendien is sindsdien een aantal maatregelen genomen, zie mijn antwoord op vraag 12. </antwoord>
      <antwoord nummer="12">Ja. Sinds 2004 zijn de veel verbeteringen doorgevoerd: – invoering prenatale screening: zwangeren hebben toegang tot prenatale testen en krijgen hier voorlichting over. Dit wordt landelijk gecoördineerd door RIVM. – Perinatale audit (database/ instrument voor inzicht rond babysterfte, oorzaken en verbeteringen) – Uitbreiding uren kraamzorg in het landelijk indicatie protocol – Apart tarief voor assistentie bij de bevalling door kraamhulpen. – Extra tarieven voor verloskundigen voor verbeterde diagnose bij zwangeren in de 1e lijn. De effecten van deze maatregelen zijn uiteraard niet zichtbaar geworden in het artikel, dat juist op gegevens voor 2004 gebaseerd is. Door de komst van basisset prestatie-indicatoren en de ontwikkeling van de indicatoren voor 80 aandoeningen via het bureau Zorgbrede Transparantie, worden daarnaast nieuwe instrumenten ontwikkeld en prikkels in het zorgsysteem ingebouwd die de kwaliteit van zorgverlening helpen verbeteren. Ik zal er zoals gezegd voor zorgdragen dat dit ook betrekking zal hebben op de verloskunde. </antwoord>
      <antwoord nummer="13">Conform de Kwaliteitswet Zorginstellingen zijn instellingen wettelijk verplicht calamiteiten te melden aan de inspectie. De IGZ onderzoekt deze meldingen, vraagt zorgverleners verbeterplannen op te stellen en controleert of deze ook worden uitgevoerd. De IGZ heeft uit calamiteitenmeldingen niet eerder signalen ontvangen die wezen op nachtelijke meer-sterfte rond de geboorte. Zoals bij vraag 9 aangegeven, is de IGZ recent een onderzoek begonnen waarin de calamiteitenmeldingen worden geanalyseerd en geaggregeerd naar risicofactor. De ketenzorg is een belangrijk aandachtspunt daarin. Ik heb de IGZ nu al gevraagd mij op korte termijn te berichten welke conclusies zij trekt, onder meer op basis van het artikel. Over de verdere bevindingen van de IGZ zal ik uw Kamer zo spoedig mogelijk berichten. Daarnaast heeft de Inspectie intussen de beschikbaarheid gekregen over «Basisset prestatieindicatoren» en wordt door alle partijen in het kader van het project «Zorgbrede transparantie» gewerkt aan indicatoren voor 80 veel voorkomende aandoeningen. Hierdoor neemt het inzicht op de kwaliteit van de zorgverlening toe. </antwoord>
      <antwoord nummer="14">In het platform modernisering verloskunde zijn de betrokken partijen bezig om de verloskundige zorg en het verloskundig vademecum te actualiseren. Dit artikel over verbeteringen in de verloskundige keten en de gegevens uit de Perinatale Audit zal ik voorleggen aan het platform en daar advies vragen over een efficiënte en kwalitatief hoogwaardige verloskundige zorg en de wijze waarop dat inzichtelijk wordt gemaakt. Zowel de KNOV als NVOG hebben in eigen persberichten naar aanleiding van dit onderzoek aangegeven dat zij klaarstaan om samen met alle betrokken partijen na te denken over de meest geëigende organisatie van de verloskundige zorg(keten) in Nederland. </antwoord>
      <antwoord nummer="15">De kwaliteit en patiëntveiligheid staan hoog op mijn beleidsagenda. In mijn antwoord op vraag 12 heb ik al aangegeven welke de specifieke beleidsinterventies gericht op de verloskunde verder getroffen zijn, namelijk: – invoering prenatale screening – Uitbreiding uren kraamzorg – Apart tarief voor assistentie bij de bevalling door kraamhulpen. – Extra tarieven voor verloskundigen voor verbeterde diagnose Daarnaast is er fors geïnvesteerd in het instrument Perinatale Audit, juist om inzicht te krijgen in babysterfte en de oorzaken daarvan. Met betrekking tot het artikel zal ik dus: – de nadere conclusies op grond van het rapport bespreken in het platform verloskunde – de IGZ vragen welke toezichtsconsequenties zij aan het artikel verbindt – de resultaten van het onderzoek van de IGZ naar de zorgverlening in avond- en weekend afwachten en zo spoedig mogelijk aan uw Kamer zenden Mijn intenties beperken zich bovendien niet tot de verloskunde, maar zijn breder. In dat kader noem ik met name: – de ontwikkeling van kwaliteitsindicatoren, waarmee zorgbreed meer transparantie ontstaat en de kwaliteitsontwikkelingen ondersteund en gemonitord kunnen worden waarbij ik zal borgen dat deze ook de verloskunde zullen dekken. – de aan uw Kamer toegezegde verkenning naar het soms aanwezige spanningsveld tussen kwaliteit/bereikbaarheid/concentratie. </antwoord>
      <antwoord nummer="16">In het najaar van dit jaar wordt het tweede vergelijkend onderzoek van Peristat verwacht. </antwoord>
      <antwoord nummer="17">Ik zal in overleg gaan met genoemde partijen om de verschillende bevindingen die in het artikel naar voren komen te bespreken. Aan de hand van dit overleg en de bespreking in het platform modernisering verloskunde zal ik u informeren over de te nemen stappen. Zie ook mijn antwoord op vraag 14. </antwoord>
      <noten afkomstig="antwoord"/>
   </antwoorden>
</kvr>
