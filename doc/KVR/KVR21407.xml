<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi (GroenLinks) en Van Bommel(SP) aan de minister van Buitenlandse Zaken over een mogelijk «grenshek» langs de oostgrens van de EU. (Ingezonden 10 september 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21407
</item>
         <item attribuut="Inhoud">De vragen betreffen met name de aanbesteding voor de bouw van het hek en de mogelijke deelneming van het Israëlische bedrijf 'Magal Security Systems', dat mogelijk ook betrokken is bij de bouw van de Israëlisch/Palestijnse afscheidingsmuur.</item>
         <item attribuut="Rubriek">Bouw (Aanbestedingen) Internationale betrekkingen (Europese Unie)</item>
         <item attribuut="Trefwoorden">Aanbestedingen EU</item>
         <item attribuut="Vindplaats">Kamervragen met antwoord 2004-2005, nr. 196, Tweede Kamer</item>
         <item attribuut="Vraagnr_bij_indiening">2030420980</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2004-10-20</item>
         <item attribuut="Datum_indiening">2004-09-10</item>
         <item attribuut="Document-id">KVR21407</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="411" allpagenumbers="411 412" vetnummer="2030420980" code="0405tkkvr196" lopendefooter="Tweede Kamer, vergaderjaar 2004–2005, Aanhangsel" filenaam="KVR21407" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="196" onderwerp="" indiendatum="2004-09-10">
         <vrager partij="GroenLinks" oorsprong="parlement">Karimi</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="20 oktober 2004), zie ook Aanhangsel Handelingen nr. 116, vergaderjaar 2004–2005">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u het bericht «Magal to participate in tender for European separation fence» gelezen? <voetnoot nummer="1"/>
      </vraag>
      <vraag nummer="2">Wordt er inderdaad een soort grenshek gebouwd langs de oostgrens van de EU, te weten in Polen en Hongarije? Kunt u aangeven hoe de aanbesteding is georganiseerd? </vraag>
      <vraag nummer="3">Kunt u bevestigen dat Israëlische bedrijven, waaronder «Magal Security Systems», voornemens zijn contracten met Europese bedrijven of Europese overheden aan te gaan om deel te nemen aan de bouw van een grenshek langs de oostgrens van de EU? Zo ja, om welke bedrijven gaat het? </vraag>
      <vraag nummer="4">Bent u van oordeel dat Israëlische bedrijven, die meebouwen in bezet Palestijns gebied aan de Israëlische afscheidingsmuur, welke muur onder andere door het Internationaal Gerechtshof als onwettig en illegaal is bestempeld, zich (ook) schuldig maken aan schendingen van het internationaal recht? Kunt u dit toelichten? </vraag>
      <vraag nummer="5">Wilt u zich ervoor inzetten dat Israëlische bedrijven die op enige manier meebouwen aan de illegale muur in bezet Palestijns gebied, uitgesloten worden van deelname aan het eventueel te bouwen grenshek langs de oostgrens van de EU? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-08-12" bron="www.globes.co.il">www.globes.co.il, 12 augustus 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In artikel 35 van het toetredingsverdrag is een tijdelijke financiële voorziening, de zogenaamde Schengen-faciliteit, opgenomen om de nieuwe lidstaten met nieuwe buitengrenzen van de Europese Unie te assisteren bij de overname van het Schengen-acquis en de bewaking van deze grenzen op het gewenste niveau te krijgen. Deze faciliteit is van toepassing in de periode tussen de datum van toetreding en eind 2006. In de praktijk is gebleken dat de bewaking van de grenzen het meest efficiënt ter hand kan worden genomen door de inzet van flexibele mobiele eenheden. Bovendien wenst de EU geen «ijzeren gordijn» op de grens met haar (nieuwe) oosterburen. Daarom is besloten om alleen de omgevingen van grensposten met omheiningen uit te rusten. Er is dus geen sprake van een «grenshek». Uit contacten met de Poolse autoriteiten blijkt dat in het kader van de Schengen-faciliteit een aanbesteding wordt voorbereid voor de bewaking van de externe grenzen van de Europese Unie. De Poolse aanbestedingsprocedure is gestart op 7 oktober 2004 en zal conform de EU-aanbestedingsregels verlopen. De grensafscheiding zelf zal bestaan uit een zone met sensoren, greppels en prikkeldraad over een afstand van 60 meter bij de belangrijkste grensovergangen. De Hongaarse autoriteiten bereiden eveneens een aanbesteding voor ter versterking van de grenzen. Deze aanbesteding voorziet niet in het bouwen van hekwerken of grensafscheidingen, maar heeft betrekking op de aanschaf van divers materiaal (surveillance apparatuur, voertuigen, computers etc.), de opbouw van IT-netwerken en het verzorgen van trainingen. De Hongaarse aanbestedingsprocedure, die conform de EU-aanbestedingsregels zal verlopen, is nog niet gestart. </antwoord>
      <antwoord nummer="3">Voor de aanbestedingen in het kader van de Schengen-faciliteit zijn de Europese aanbestedingsregels van toepassing. Deze EU-regelgeving is gebaseerd op de aanbestedingsovereenkomst die in het kader van de WTO is overeengekomen. Israël is evenals de Europese Gemeenschap partij bij deze overeenkomst. Dit betekent dat bedrijven, afkomstig uit landen die partij zijn bij deze overeenkomst, in beginsel moeten worden toegelaten bij overheidsopdrachten (afhankelijk van de voorwaarden die bij deze overeenkomst zijn vastgelegd). De Poolse autoriteiten vermelden dat een aantal Franse, Hongaarse, Duitse en Israëlische bedrijven inmiddels demonstraties van technische uitrusting voor het grensproject heeft verzorgd. De betreffende Israëlische bedrijven zijn Elisra, Tadiran, Controp, Elta en de Israelische vliegtuigindustrie. Tevens is er door Senstar – een Duits bedrijf dat volgens de Poolse autoriteiten recent zou zijn overgenomen door Magal – en Lloyds Investment gezamenlijk een test uitgevoerd met door deze bedrijven geproduceerd materiaal langs een speciaal voor de test afgebakende sector aan de oostgrens. Navraag bij de Hongaarse autoriteiten leert dat zij niet bekend zijn met mogelijke plannen van Magal Security Systems of andere Israëlische bedrijven om een offerte te maken in het kader van de Schengen-faciliteit. </antwoord>
      <antwoord nummer="4">Zoals u weet is het advies van het Internationaal Gerechtshof formeel niet bindend. Niettemin heeft het advies grote volkenrechtelijke betekenis. Het Hof heeft duidelijk vastgesteld dat Israël het internationale recht heeft geschonden door het bouwen van de afscheidingsbarrière in de bezette gebieden. De rechten die geschonden waren zijn grotendeels verplichtingen van staten die zich niet lenen tot individuele strafrechtelijke aansprakelijkheid. Echter op twee punten heeft het Hof geconstateerd dat er bij het bouwen van de afscheidingsbarrière sprake was van schendingen waar voor wel individuele strafrechtelijke aansprakelijkheid geldt. De twee verplichtingen zijn het verbod op het verplaatsen van de eigen bevolking door de bezettende mogendheid naar het bezette gebied en het verbod voor de bezettende mogendheid om goederen toebehorend aan particulieren of de Staat te vernielen, behoudens in de gevallen waarin militaire operaties een zodanige vernieling volstrekt noodzakelijk maken. Het is dus wel mogelijk dat de Israëlische bedrijven die meebouwen aan de afscheidingsbarrière hulp bieden of medewerking verlenen aan een schending van het internationaal recht en daarbij ook individueel strafrechtelijk aansprakelijk zijn. De rechter zal daarover moeten oordelen. </antwoord>
      <antwoord nummer="5">Het doel van de Europese aanbestedingsrichtlijnen is dat aanbestedende diensten in de lidstaten op grond van objectieve criteria een keuze maken tussen de aanbieders op een markt. De Europese aanbestedingsregels geven aanbestedende diensten wel de mogelijkheid om bedrijven op grond van in de richtlijn opgenomen uitsluitingscriteria uit te sluiten van overheidsopdrachten. Dit kan het geval zijn indien het bedrijf bij een gerechtelijke beslissing veroordeeld is geweest voor een delict dat de beroepsmoraliteit in het gedrang brengt en ingeval het bedrijf in de uitoefening van zijn beroep een ernstige fout heeft begaan, vastgesteld op elke grond die de aanbestedende dienst aannemelijk kan maken. De aanbestedende diensten, in dit geval de Poolse en Hongaarse autoriteiten, moeten zelf al dan niet aan de hand van de nadere nationale uitwerking van deze uitsluitingscriteria nagaan of hiervan sprake is. </antwoord>
      <noten afkomstig="antwoord"/>
   </antwoorden>
</kvr>
