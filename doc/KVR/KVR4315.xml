<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Soutendijk-van Appeldoorn (CDA) over de Verordening op de praktijkuitoefening in dienstverband. (Ingezonden 14 januari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4315
</item>
         <item attribuut="Inhoud">Betreft de effecten voor de toetredingsmogelijkheden tot de advocatuur voor juristen in dienstverband.</item>
         <item attribuut="Rubriek">Bedrijfsleven en industrie (Juridische dienstverlening)</item>
         <item attribuut="Trefwoorden">Advocaten</item>
         <item attribuut="Vindplaats">Kamervragen met antwoord 1996-1997, nr. 634, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1997-02-07</item>
         <item attribuut="Datum_indiening">1997-01-14</item>
         <item attribuut="Document-id">KVR4315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1299" allpagenumbers="1299 1300" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="634" onderwerp="" indiendatum="1997-01-14">
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1997-02-7">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft de Orde van Advocaten op 27 november jongstleden de Verordening op de praktijkuitvoering in dienstverband goedgekeurd? </vraag>
      <vraag nummer="2">Kent u de inhoud van de Verordening? Vindt u, dat de criteria van deze verordening passen in het regeringsbeleid van «marktwerking» dat voor deze sector als principe is aanvaard en moet leiden tot een (verantwoorde) verruiming van de groep juristen die tot de balie kunnen worden toegelaten? </vraag>
      <vraag nummer="3">Is deze Verordening vastgesteld zonder dat het overleg over de voorwaarden voor toetreding met het Nederlands Genootschap voor Bedrijfsjuristen, de rechtsbijstandverzekeraars en het MKB was afgerond? </vraag>
      <vraag nummer="4">Werpt de Verordening niet te verantwoorden drempels op voor de toetreding, welke drempels de beoogde marktwerking belemmeren? </vraag>
      <vraag nummer="5">Bent u van plan, indien de Verordening de voor deze sector beoogde marktwerking inderdaad belemmert, uw bevoegdheid tot repressief toezicht te gebruiken en de Verordening te vernietigen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Overeenkomstig artikel 28, derde lid van de Advocatenwet, heeft de Nederlandse Orde van Advocaten mij van de vaststelling van de Verordening op de praktijkuitoefening in dienstverband in kennis gesteld. De vaststelling van deze verordening is een direct gevolg van de aanbeveling van de Interdepartementale Werkgroep Domeinmonopolie Advocatuur (genoemd naar haar voorzitter: werkgroep-Cohen) om de toetredingsmogelijkheden tot de advocatuur voor juristen in dienstverband te verruimen. Overeenkomstig het advies van de werkgroep-Cohen is bij de uitwerking van deze aanbeveling het voortouw aan de Orde gegeven. Het betreft immers een vernieuwing van beleid waarbij een evenwicht moet worden gevonden tussen de belangen van juristen in dienstverband bij toetreding tot de Orde en voldoende waarborgen voor een onafhankelijk optreden van de advocaat in dienstverband. Normen hiervoor dienen in beginsel door de beroepsgroep zelf te worden geformuleerd. Wetgeving is pas aan de orde indien zelfregulering tot onvoldoende resultaten leidt. Door de Orde is de uitwerking van de aanbeveling voortvarend ter hand genomen. Over concept-teksten van de verordening heeft verschillende malen overleg plaatsgevonden tussen de Algemene Raad van de Nederlandse Orde van Advocaten, het departement, de verzekeraars, het Nederlands Genootschap van Bedrijfsjuristen (NGB) en andere direct betrokkenen. Het NGB heeft mij desgevraagd gemeld, dat men de voorwaarden die worden gesteld niet op alle onderdelen altijd even optimaal (want te gedetailleerd) acht, maar tevens dat men met de voorwaarden kan leven indien deze in de praktijk met enige souplesse worden gehanteerd en een evaluatie van de Verordening plaatsvindt. Mede naar aanleiding hiervan heb ik er bij de Orde op aangedrongen een bepaling in de verordening op te nemen die een evaluatie voorschrijft. De Orde heeft aan dit verzoek gehoor gegeven. Binnen twee jaar na inwerkingtreding zal een evaluatie plaatsvinden. Die evaluatie biedt naar mijn mening een goede gelegenheid om – in overleg – vast te stellen of zich bij de toetreding tot de balie van juristen in dienstverband in de praktijk knelpunten voordoen. Zonodig kan daarna aanpassing van de verordening worden overwogen. Wat betreft de rechtsbijstandverzekeraars is van belang, dat de werkgroep-Cohen zich op het standpunt heeft gesteld, dat de vrijheid van de rechtzoekende om zelf zijn raadsman te kiezen zozeer in onze rechtsorde verankerd is, dat ook een voor rechtsbijstand verzekerde rechtzoekende in beginsel aanspraak moet kunnen maken op de raadsman van zijn keuze. De werkgroep heeft daarbij vastgesteld, dat verzekerden keuzevrijheid toekomt in alle gevallen waarin een procedure gevoerd wordt, ook indien de wet geen verplichte procesvertegenwoordiging voorschrijft. Over die scheidslijn, die door het kabinet is onderschreven, bestaat onder deskundigen verschil van inzicht. Het is mij bekend dat de verzekeraars met name wegens bedrijfseconomische redenen bezwaar tegen de keuzevrijheid hebben gemaakt. Over de reikwijdte van die vrije keuze en de mogelijkheden de advocatenkosten te beheersen vindt thans overleg plaats tussen verzekeraars en Orde. Voor de financiële problemen van de verzekeraars zijn naar mijn mening goede oplossingen denkbaar. Echter, de ingewikkeldheid van de materie maakte dat tussen verzekeraars en Orde niet op korte termijn overeenstemming kon worden bereikt. Wachten op een akkoord tussen verzekeraars en Orde zou hebben betekend, dat de toetreding tot de balie van juristen in dienst van bijvoorbeeld bedrijven, vakbonden, bureaus voor rechtshulp en overheden zou stagneren, hetgeen mij onwenselijk leek. Deze organisaties hebben immers een belang bij spoedige toetreding. Mede met het oog daarop heb ik aan de Orde te kennen gegeven dat ik met de verordening kan instemmen, maar ervan uitga dat het overleg met de verzekeraars voor 1 mei aanstaande tot nadere besluitvorming zal kunnen leiden. Wat betreft het MKB is van belang, dat de juristen in dienst van een branche-organisatie in beginsel tot de balie kunnen toetreden (hun positie is wat dat betreft gelijk aan die van de bedrijfsjurist). Wel stelt de verordening een beperking aan hun optreden: de advocaat mag niet voor aangesloten leden opkomen. Aan de Orde heb ik kenbaar gemaakt, dat deze beperking naar mijn mening aannemelijk is dat een goede uitoefening van de praktijk in het gedrang kan komen. Ik denk daarbij bijvoorbeeld aan de omstandigheid van het optreden voor een lid in een zaak waarvan de belangen tegenstrijdig (kunnen) zijn met die van andere leden. Dit zou echter op andere wijze uitgesloten kunnen worden. Naar aanleiding hiervan heeft de Orde mij meegedeeld, dat in overleg met de betrokken branche-organisaites (waaronder het MKB), een oplossing zal worden gezocht die aan mijn bezwaren tegemoetkomt. Evenals bij de rechtsbijstandverzekeraars geldt ook hierbij dat het wachten op de uitkomsten van dat overleg de toetreding van andere juristen zou vertragen. Op dit punt is derhalve met de Orde een overeenkomstige afspraak gemaakt, de Orde zal vóór 1 mei aanstaande de voorstellen ten aanzien van de branche-organisaties aan mij voorleggen. De verordening die thans is vastgesteld, is naar mijn mening een ingrijpende verruiming van de toegangsmogelijkheden tot de balie. In Europa is mij geen land bekend waar de toelating tot de advocatuur zo vergaand is geliberaliseerd als met deze verordening in Nederland het geval zal zijn. Beperkingen aan de toelating die in de verordening worden gesteld, zijn door de werkgroep-Cohen en kabinet voorzien en in het algemeen belang van een goed functioneren van rechtsbijstand en rechtspleging gerechtvaardigd. Van niet te verantwoorden toetredingsdrempels is derhalve geen sprake. </antwoord>
      <antwoord nummer="3">Gelet op het voorgaande ligt vernietiging van de verordening niet in de rede. </antwoord>
      <noten afkomstig="antwoord"/>
   </antwoorden>
</kvr>
