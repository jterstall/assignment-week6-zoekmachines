<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over een incident tussen Iraanse diplomaten en Iraanse demonstranten. (Ingezonden 24 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6049
</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Iran Mensenrechten Vluchtelingen</item>
         <item attribuut="Vindplaats">Kamervragen met antwoord 1997-1998, nr. 325, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-11-24</item>
         <item attribuut="Datum_indiening">1997-10-24</item>
         <item attribuut="Document-id">KVR6049</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="663" allpagenumbers="663 664" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6049" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="325" onderwerp="" indiendatum="1997-10-24">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="24 november 1997), zie ook Aanhangsel Handelingen nr. 302, vergaderjaar 1997–1998">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Binnenlandse Zaken en de staatssecretaris van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het incident dat op 20 oktober jl. heeft plaatsgevonden tussen enkele Iraanse diplomaten en Iraanse demonstranten? <voetnoot nummer="1"/>Bent u bekend met het feit dat de Iraanse gemeenschap de activiteiten en houding van Iraanse diplomaten vaak als bedreigend ervaart? In welke mate bent u, gezien de vele Iraanse infiltratiepogingen bij de oppositiebeweging, in staat om de veiligheid te garanderen van de Iraanse gemeenschap in Nederland? </vraag>
      <vraag nummer="2">Zult u, onder andere naar aanleiding van de aanklacht van vier Iraanse vluchtelingenorganisaties, een onderzoek verrichten naar de bemoeienissen van de Iraanse overheid met de Iraanse gemeenschap in Nederland? Is een bedreigende houding van de Iraanse diplomaten tegenover Iraniërs die in Nederland bescherming hebben gezocht, een reden voor u om uitwijzing te overwegen? Zo neen, wanneer komt u dan toe aan een besluit tot uitwijzing? </vraag>
      <vraag nummer="3">Wat wordt bedoeld als in het jaarverslag van 1995 van de Binnenlandse Veiligheidsdienst wordt gesteld dat zij ongewenste Iraanse activiteiten zal blijven bestrijden, onder andere via gerichte adviezen aan de minister van Justitie en de minister van Buitenlandse zaken? Op welke wijze worden deze activiteiten bestreden, wat houden de bedoelde adviezen in en wat is daarmee gedaan? </vraag>
      <vraag nummer="4">Op welke wijze betrekt u de overheid over de activiteiten van de Iraanse overheid in Nederland bij de opstelling van de ambtsberichten over de mensenrechtensituatie in Iran? Worden de problemen die Iraniërs in Nederland ondervinden van hun overheid, voldoende betrokken bij de behandeling van hun asielaanvraag? Kunnen uitgeprocedeerde Iraanse asielzoekers nog veilig terugkeren naar Iran als zij in Nederland zijn gevolgd of belaagd door de Iraanse overheid? Bent u bereid om hun asielverzoek om deze redenen opnieuw in overweging te nemen? </vraag>
      <noten afkomstig="vraag">
         <noot nummer="1" datum="1997-10-23" bron="Trouw">Trouw, 23 oktober 1997</noot>
      </noten>
   </vragen>
   <antwoorden aantal="3">
      <antwoord nummer="1 en 2">Het incident waarnaar wordt verwezen is ons bekend. Inmiddels is gebleken dat het geen diplomaten van de Iraanse ambassade betrof, maar Iraanse onderdanen die als advocaat werkzaam zijn bij het Iran-US Claims Tribunal. Ongewenste bemoeienissen van de Iraanse overheid met de Iraanse gemeenschap in Nederland zijn ons eveneens bekend. Zoals blijkt uit de jaarverslagen besteedt de Binnenlandse Veiligheidsdienst hier reeds langere tijd nauwlettend aandacht aan. Waar nodig worden, al dan niet vertrouwelijk, adviezen uitgebracht aan de Ministers van Justitie en van Buitenlandse Zaken, op basis waarvan, zo nodig, geëigende maatregelen worden getroffen. De overheid streeft naar bescherming van leden van de Iraanse gemeenschap, zoals geldt voor een ieder die zich op Nederlands grondgebied bevindt. Mocht blijken dat Iraanse diplomaten zich niet houden aan de regels van het Nederlandse rechtssysteem, zullen uiteraard te dien aanzien passende maatregelen worden overwogen. </antwoord>
      <antwoord nummer="3">De passage in het jaarverslag in kwestie betekent dat de Binnenlandse Veiligheidsdienst voortdurend inlichtingen verzamelt over mogelijk ongewenste Iraanse activiteiten, teneinde de verantwoordelijke instanties in staat te stellen maatregelen te treffen om de in het geding zijnde belangen preventief te beschermen dan wel tegen aantasting hiervan repressief op te treden. </antwoord>
      <antwoord nummer="4">Niet duidelijk is, wat is bedoeld met de eerste zin van vraag 4. Indien een Iraanse asielzoeker in Nederland problemen ondervindt van de zijde van de Iraanse autoriteiten, zal dit uiteraard worden betrokken bij de behandeling van een asielaanvraag. Alsdan zal zorgvuldig worden beoordeeld of de problemen van zodanige aard zijn dat er verblijfsrechtelijke consequenties uit kunnen of moeten voortvloeien. Indien de problemen zich voordoen nadat een asielzoeker is uitgeprocedeerd, kunnen deze worden betrokken bij de vaststelling of er nieuwe feiten aanwezig zijn die een tweede asielprocedure zouden rechtvaardigen. In dit verband moge overigens nadrukkelijk worden verwezen naar de antwoorden die de Staatssecretaris van Justitie op 14 november 1996 aan de Kamer zond naar aanleiding van schriftelijke vragen van de leden Rijpstra en Dittrich, over een uitspraak van de vreemdelingenrechter inzake de toelating van een asielzoeker uit Iran (Aanhangsels Handelingen nr. 328 en 329, vergaderjaar 1996–1997). </antwoord>
      <noten afkomstig="antwoord"/>
   </antwoorden>
</kvr>
