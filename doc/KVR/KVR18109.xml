<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens en Van Velzen (beiden SP) aan de ministers van Verkeer en Waterstaat, Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over het treinongeval bij Apeldoorn. (Ingezonden 6 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18109
</item>
         <item attribuut="Inhoud">Vragen over de mogelijke oorzaak van het treinongeval bij Apeldoorn in de nacht van 29 op 30 april 2003 waarbij gedacht wordt aan te zwaar beladen treinen die over 'roestig' spoor rijden.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Spoorwegen)</item>
         <item attribuut="Trefwoorden">Gevaarlijke stoffen Ongevallen Spoorwegen</item>
         <item attribuut="Vindplaats">Kamervragen met antwoord 2002-2003, nr. 1569, Tweede Kamer</item>
         <item attribuut="Vraagnr_bij_indiening">2020311200</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Gerkens</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2003-07-07</item>
         <item attribuut="Datum_indiening">2003-05-06</item>
         <item attribuut="Document-id">KVR18109</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3281" allpagenumbers="3281 3282 3283" vetnummer="2020311200" code="0203tkkvr1569" lopendefooter="Tweede Kamer, vergaderjaar 2002–2003, Aanhangsel" filenaam="KVR18109" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1569" onderwerp="" indiendatum="2003-05-6">
         <vrager partij="SP" oorsprong="parlement">Gerkens</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Verkeer en Waterstaat, Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-07-7">
         <antwoorder functie="minister" ministerie="Verkeer en Waterstaat, mede namens de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties">Peijs</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de suggestie dat het treinongeval bij Apeldoorn in de nacht van 29 op 30 april 2003 veroorzaakt is doordat ProRail de zware trein over weinig gebruikt spoor liet rijden? <voetnoot nummer="1"/>Kunt u aangeven welke criteria gehanteerd worden voor het zogenaamde roestrijden? Wordt hierbij ook rekening gehouden met het gewicht van de trein? </vraag>
      <vraag nummer="2">Is het waar dat het ongeval is ontstaan doordat de machinist de helling onvoldoende in kon schatten en/of met een te zwaar beladen trein reed? Zo ja, wat voor maatregelen gaat u treffen om menselijk falen te voorkomen? Bent u bereid om een evaluatie uit te laten voeren of de opleiding voor machinisten inhoudelijk zwaar genoeg is om dergelijke inschattingen goed te kunnen maken? Zo ja, hoe gaat deze evaluatie eruitzien? Zo neen, waarom niet? </vraag>
      <vraag nummer="3">Deelt u onze ongerustheid over de gevolgen die een dergelijk ongeluk teweeg kan brengen, indien op het ongeluksmoment in tegengestelde richting een trein met gevaarlijke stoffen (bijvoorbeeld chloor) rijdt? Kunt u uitsluiten dat een transport met gevaarlijke stoffen door (menselijk) falen bij een ongeval betrokken raakt? Zo ja, kunt u uw antwoord toelichten? Zo neen, bent u bereid om per onmiddellijk te stoppen met vervoer van chloor? </vraag>
      <vraag nummer="4">Beschikken de lagere overheden over adequate rampenplannen en voldoende voorbereide hulpverleners om bij een dergelijk ongeval de omwonenden te beschermen? Kunt u uw antwoord toelichten? </vraag>
      <vraag nummer="5">Kunt u aangeven wat de stand van zaken is met betrekking tot de invoering van de wettelijke regeling waarmee vervoerders van gevaarlijke stoffen worden verplicht om risico-informatie aan de overheid te verschaffen? </vraag>
      <vraag nummer="6">Bent u bereid om in overleg met uw Europese collega’s snel maatregelen te gaan treffen om het vervoer van gevaarlijke stoffen te minimaliseren? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2003-05-1" bron="De Telegraaf">De Telegraaf, 1 mei 2003</noot>
      </noten>
   </vragen>
   <antwoorden aantal="6">
      <antwoord nummer="1">Mij zijn geen gegevens bekend waaruit blijkt dat de betreffende trein over een van de dienstregeling afwijkend, dan wel weinig gebruikt spoor is geleid. Het zogenaamde roestrijden van sporen is nodig omdat, indien de koppen van de spoorstaven roestig zijn, het contact van de voertuigen met de spoorstaven in het algemeen afneemt. Indien spoorstaven éénmaal per 24 uur met een minimaal aantal assen worden bereden, wordt deze roestvorming voorkomen. Bepalend daarbij is het aantal assen waarmee de spoorstaven bereden worden. Tijdsduur en aantal assen zijn dus de criteria die de voornaamste rol spelen bij het roestrijden. Het gewicht van een trein is geen criterium aan de hand waarvan wordt bepaald of een trein al dan niet wordt ingezet voor het roestrijden. Overigens zijn mij geen gegevens bekend waaruit blijkt dat de betreffende trein is ingezet voor roestrijden. </antwoord>
      <antwoord nummer="2">Machinisten dienen de eigenschappen van de trajecten waarop gereden wordt, vanuit het oogpunt van veiligheid, te kennen. De helling op een bepaald traject, indien de helling zodanig steil is dat deze van invloed is op het remgedrag van de trein, is één van deze eigenschappen die de machinist moet kennen. Mij is niet bekend of de machinist in dit geval de helling ter plaatse onvoldoende kon inschatten. Overigens: de mate waarin een bepaald spoor in een (dalende) helling ligt, wordt verdisconteerd in de afstand waarbinnen een machinist een bepaalde remopdracht moet hebben uitgevoerd. Met andere woorden: hoe steiler een dalende helling tussen twee seinen is, hoe groter de benodigde en beschikbare remweg van een bepaalde trein is. Bij de belading van treinen zijn drie elementen van belang vanuit oogpunt van veiligheid. Ten eerste is de maximaal toegestane belading van de betreffende goederenwagen van belang. Overschrijding daarvan kan leiden tot schade of een ongeval met de betreffende wagen. Daarnaast is ook het maximale toegestane gewicht per as (de zogenaamde aslast) van belang. Overschrijding hiervan kan leiden tot schade aan de infrastructuur of een ongeval. Ten derde is de belading van de trein mede bepalend voor het remvermogen van de trein. Mede aan de hand van dit remvermogen wordt ook de maximaal toegestane snelheid van de trein bepaald. Of dat in het geval van de betreffende goederentrein op correcte wijze is gedaan en of de helling een rol heeft gespeeld bij het ongeval, is mij niet bekend. Dit zal moeten blijken uit het onderzoek van de Raad voor de Transportveiligheid. Indien uit de analyse van het ongeval blijkt dat het ongeval mede is veroorzaakt door tekortkoming in de opleiding van de machinist, dan zal aan de hand daarvan bepaald moeten worden of de inhoud van de opleiding of de exameneisen van machinisten aangepast moeten worden. In het voorkomende geval zal ik de daarop passende maatregelen treffen. </antwoord>
      <antwoord nummer="3">Over het algemeen geldt dat niet volledig uit te sluiten is dat ongevallen plaatsvinden. Absolute veiligheid bestaat niet, ook niet binnen het spoorsysteem. Het is eveneens niet uit te sluiten dat de gevolgen van ongevallen groot kunnen zijn. Mede om deze reden is gewaarborgd dat de risico’s vanwege het verkeer en vervoer over spoorwegen stap voor stap in kaart gebracht worden. Om deze risico’s terug te dringen worden vervolgens maatregelen getroffen. Deze maatregelen zijn in eerste instantie gericht op het voorkomen van ongevallen, in tweede instantie op het beperken van de gevolgen ervan. Ten aanzien van het beperken dan wel het met onmiddellijke ingang stoppen met het vervoer van chloor verwijs ik u naar de beantwoording van vraag 6. </antwoord>
      <antwoord nummer="4">Op 31 maart 2003 bent u door de Staatssecretaris van Binnenlandse Zaken en Koninkrijksrelaties op de hoogte gesteld van de stand van zaken rond rampenplannen middels de voortgangsrapportage rampenplannen (TK 2002-2003, 26 956, nr. 14). Uit deze rapportage bleek onder andere dat bijna alle gemeenten in Nederland een rampenplan hebben dat voldoet aan artikel 4 Wet Rampen en Zware Ongevallen. Dat geldt ook voor de gemeente Apeldoorn. Verder is gebleken dat de aandacht voor de voorbereiding op de rampenbestrijding bij gemeenten, provincies en regio’s hoog is. Rampenplannen worden regelmatig herzien en uitgebreid. Voorts zijn rampenplannen bijna allemaal getoetst door de colleges van Gedeputeerde Staten en op hoofdlijnen in orde bevonden. Gemeenten weten dat er op hun rampenplannen wordt gelet. De kwaliteit van de hulpverlening in Nederland is over het algemeen van voldoende niveau om het merendeel van de mogelijke incidenten te kunnen beheersen. Hoewel ook middels diverse bijstandsregelingen er naar wordt gestreefd dat bij een calamiteit voldoende hulpverleningscapaciteit beschikbaar is, kunnen zich calamiteiten voordoen van een zodanige omvang dat de beschikbare omvang van de hulpverlening niet voldoende is. </antwoord>
      <antwoord nummer="5">In het kader van de inwerkingtreding van de Spoorwegwet worden momenteel verscheidene AMvB’s ontwikkeld. In het voorstel voor een Besluit Spoorverkeer is voor de betreffende vervoerder de verplichting opgenomen om de beheerder, die onder andere belast wordt met het leiden van het verkeer over de spoorweg-infrastructuur, voorafgaand aan het vertrek van een trein informatie te verschaffen over de aanwezigheid van wagens met gevaarlijke stoffen in een trein. Per wagen dient de positie in de trein, alsmede het kenmerkende UN-nummer en gevaars- identificatienummer van de vervoerde stof of stofcategorie te worden doorgegeven. Vooruitlopend op deze ontwikkeling zijn de bij het vervoer van gevaarlijke stoffen betrokken partijen bezig met voorbereidingen op de implementatie van deze bepaling. </antwoord>
      <antwoord nummer="6">Vanuit de Nederlandse situatie is het ons bekend dat het vooral bedrijfs-economische overwegingen zijn die thans de markt en daardoor het transport bepalen. Om de omvang van het vervoer van gevaarlijke stoffen te minimaliseren, is het wenselijk om de geografische afstand tussen de vraag naar gevaarlijke stoffen en het aanbod van deze stoffen te verkleinen. De mogelijkheden hiertoe zijn niet onuitputtelijk en kunnen slechts door middel van financiële bijdragen vanuit de overheid worden gestimuleerd, zoals bijvoorbeeld is gedaan bij het chloortransport. Duidelijk is ook dat dergelijk minimaliseren van transport een zaak is die met de betrokken bedrijven moet worden bezien. Om ondermeer die reden wordt conform de beleidswensen van het Nationaal Milieubeleidsplan 4 een bredere toepassing van de verruimde reikwijdte van de Wet milieubeheer overwogen. Hierdoor kan de noodzaak van transport van gevaarlijke stoffen van en naar een bedrijf worden meegenomen bij de beslissing op de aanvraag om een milieuvergunning. Transport van gevaarlijke stoffen zal echter blijven plaatsvinden. Hierbij worden voortdurend de mogelijkheden verkend om het aantal transportkilometers zo laag mogelijk te houden. Ook in internationaal verband is er aandacht voor maatregelen in verband met dergelijk vervoer. </antwoord>
      <noten afkomstig="antwoord"/>
   </antwoorden>
</kvr>
