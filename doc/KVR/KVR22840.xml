<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolfsen (PvdA) aan de minister van Justitie van de stand van zaken over de mogelijke tenuitvoerlegging van strafvonnissen tegen Nederlandse oorlogsmisdadigers. (Ingezonden 2 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22840
</item>
         <item attribuut="Inhoud">Vragen over het tenuitvoerleggen van strafvonnissen tegen de in Duitsland verblijvende oorlogsmisdadigers Bikker, Boere, Bruins, Faber, Soetebier en Van der Tuin.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Overdracht tenuitvoerlegging strafvonnissen) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Internationaal strafrecht Oorlogsmisdrijven Oorlogsrecht</item>
         <item attribuut="Vindplaats">Kamervragen met antwoord 2004-2005, nr. 1485, Tweede Kamer</item>
         <item attribuut="Vraagnr_bij_indiening">2040509740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-04-25</item>
         <item attribuut="Datum_indiening">2005-03-02</item>
         <item attribuut="Document-id">KVR22840</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3165" allpagenumbers="3165 3166" vetnummer="2040509740" code="0405tkkvr1485" lopendefooter="Tweede Kamer, vergaderjaar 2004–2005, Aanhangsel" filenaam="KVR22840" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1485" onderwerp="" indiendatum="2005-03-2">
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie van de stand van zaken</vraagt-aan>
      </vraagdata>
      <antwoorddata antwoorddatum="25 april 2005), zie ook Aanhangsel Handelingen nr. 1309, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Herinnert u zich de antwoorden op eerdere vragen betreffende dit onderwerp, met name de antwoorden op de vragen van het lid Wolfsen van 18 mei 2004? <voetnoot nummer="1"/>
      </vraag>
      <vraag nummer="2">Voert u nog overleg met uw Duitse ambtsgenoot of met de Duitse autoriteiten over het tenuitvoerleggen van strafvonnissen tegen de in Duitsland verblijvende oorlogsmisdadigers, te weten de heren H. Bikker, H. Boere, S. Bruins, K.C. Faber, T. Soetebier, en J.W. van der Tuin? Zo ja, wat is de stand van zaken van dit overleg? Zo neen, waarom niet? </vraag>
      <vraag nummer="3">Heeft uw Duitse ambtsgenoot al antwoord gegeven op uw verzoek om de Nederlandse strafvonnissen tegen de hierboven genoemde heren in Duitsland ten uitvoer te leggen? Zo ja, wat was dat antwoord? Zo neen, zoudt u dan stappen kunnen ondernemen om dat antwoord alsnog spoedig te verkrijgen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1561" documentjaargang="2003-2004">Aanhangsel Handelingen, nr. 1561, vergaderjaar 2003–2004.</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 en 3" voetnoot="1">Sinds het verzoek van 23 juni 2003 aan mijn Duitse collega om de tenuitvoerlegging van de Nederlandse strafvonnissen over te nemen op basis van het Verdrag tussen de Lid-Staten van de Europese Gemeenschappen inzake de tenuitvoerlegging van buitenlandse strafvonnissen en het bericht dat het «Bundesministerium für Justiz» de verzoeken heeft doorgeleid naar de verschillende betrokken deelstaten, is er met het «Bundesministerium» geregeld contact over het verloop van de behandeling van het verzoek, teneinde dit zo spoedig mogelijk te doen afhandelen. Zoals aangegeven in mijn antwoord van 17 mei 2004, heb ik de Duitse autoriteiten op hun verzoek in de zaken van T. Soetebier, H. Boere en S. Bruins in januari en maart 2004 enige aanvullende informatie verstrekt. Deze informatie betreft de status van de bijzondere rechtbanken die betrokkenen destijds hebben veroordeeld. Als deze moeten worden aangemerkt als bijzondere rechtsbanken in de zin van art. 101 van de Duitse Grondwet, zou dat problematisch zijn voor de overname van de strafexecutie. Voorts betreft de informatie de onherroepelijkheid en uitvoerbaarheid van de vonnissen. Volgens actuele Duitse informatie is de stand van zaken thans als volgt: In de zaak van H. Bikker ontving ik afgelopen zomer het bericht dat de «Leitende Oberstaatsanwältin Hagen» bij de «Strafvollstreckungskammer des Landgerichts Hagen» heeft gevorderd dat het Nederlandse vonnis waarbij een levenslange gevangenisstraf is opgelegd wordt tenuitvoergelegd en dat de rechtbank daarover nog geen beslissing heeft genomen. Vervolgens heeft het «Landgericht Hagen» bij besluit van 21december 2004 een deskundigenadvies ingewonnen, omdat Bikker stelt niet in staat te zijn om te worden berecht. Het advies is nog niet gegeven. Nadat ik voornoemde aanvullende informatie heb verstrekt, heeft de «Leitende Oberstaatsanwalt Aachen» in de zaak van H. Boere op 2 juli 2004 bij de «Strafvollstreckungskammer des Landgerichts Aachen» gevorderd dat het Nederlandse vonnis, waarbij een levenslange gevangenisstraf is opgelegd, wordt tenuitvoergelegd. Ook in deze zaak heeft de betreffende Duitse rechtbank nog geen beslissing genomen. In de zaak van S. Bruins heeft de «Leitende Oberstaatsanwältin Hagen» op 12 juli 2004 bij de «Strafvollstreckungskammer des Landgerichts Hagen» eveneens een dergelijke vordering ingediend en heeft de rechtbank nog geen beslissing genomen. Het «Landgericht Hagen» heeft eind december 2004 aangekondigd het proces begin dit jaar met goede voortgang te vervolgen. Van een vervolg van dit voornemen is thans niet meer bekend. Voor wat betreft de zaak van T. Soetebier werd in november 2004 aangegeven dat het aan het betreffende Duitse openbaar ministerie nog niet duidelijk is of het vonnis voor tenuitvoerlegging vatbaar is. Een vordering is daarom nog niet ingediend. De stukken zijn voor advies aan een rechter bij «Oberlandesgericht Düsseldorf» voorgelegd. Eind maart 2005 zou een advies afgegeven worden. Tot op heden is van een advies echter nog niets bekend. Voor wat betreft de zaak van K.C. Faber ontving ik bericht dat de «Strafvollstreckungskammer des Landgerichts Ingolstadt» bij besluit van 1juli 2004 de overname van de tenuitvoerlegging van het vonnis ontoelaatbaar heeft verklaard, omdat er naar het oordeel van de rechtbank sprake zou zijn van «ne bis in idem». Daarbij wordt aangegeven dat het «Landgericht Düsseldorf» in 1957 een procedure terzake van dezelfde strafbare feiten wegens gebrek aan bewijs heeft geseponeerd. Het «Bundesministerium für Justiz» is van mening dat deze beslissing inhoudelijk niet juist is. Het besluit van de rechtbank zou echter onherroepelijk zijn. Dit betekent dat de zaak slechts heropend kan worden als er sprake is van nieuwe feiten. Het «Bundesministerium» heeft het «Justizministerium» van de Duitse deelstaat «Nordrhein-Westfalen» verzocht het bevoegde openbaar ministerie te laten onderzoeken of er mogelijkheden zijn om de zaak te heropenen. Dit onderzoek duurt nog voort. Over het verloop van deze zaak zal ik overigens wederom met mijn de Duitse autoriteiten contact opnemen. Overigens is in de zaak van J.W. Van der Tuin geen verzoek om overname van de strafexecutie ingediend, omdat hij niet in Duitsland zou verblijven. Uit het voorgaande blijkt dat de afhandeling van het verzoek om overname van de executie van de betreffende vonnissen in de betrokken deelstaten moeizaam verloopt en dat, zoals verwacht <voetnoot nummer="1"/>, zich diverse juridische knelpunten voordoen, waar de betrokken Duitse justitiële autoriteiten soms verschillend over denken. Gelet op de bijzondere aard van bovenvermelde zaken, mede gelet op de leeftijd van zowel de veroordeelden als hun slachtoffers en hun nabestaanden, acht ik het van belang dat in deze zaken zo spoedig mogelijk duidelijkheid wordt verkregen over de te nemen beslissing. Daarom wordt thans in overleg met de Landelijk Officier van Justitie belast met de vervolging van misdrijven begaan tijdens de Tweede Wereldoorlog en de Duitse autoriteiten bezien hoe de afhandeling van het verzoek om overname van de strafexecutie van voornoemde vonnissen kan worden versneld. Na ontvangst van het antwoord van mijn Duitse collega zal ik uw Kamer informeren. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1048" documentjaargang="2002-2003">Aanhangsel Handelingen, nr. 1048, vergaderjaar 2002–2003.</noot>
      </noten>
   </antwoorden>
</kvr>
