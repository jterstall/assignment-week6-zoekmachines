<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balemans (VVD) aan de minister van Onderwijs, Cultuur en Wetenschap over de methoden voor godsdienstlessen op islamitische scholen. (Ingezonden 26 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22248
</item>
         <item attribuut="Inhoud">De toezegging om een lesmethode te laten ontwikkelen voor het godsdienstonderwijs op islamitische scholen is tot op heden niet nagekomen.</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Kwaliteit van het basisonderwijs) Cultuur en taal (Overig)</item>
         <item attribuut="Trefwoorden">Bijzonder onderwijs Godsdiensten Kwaliteit van het onderwijs</item>
         <item attribuut="Vindplaats">Kamervragen met antwoord 2004-2005, nr. 942, Tweede Kamer</item>
         <item attribuut="Vraagnr_bij_indiening">2040506930</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Balemans</persoon>
         </item>
         <item attribuut="Datum_reaktie">2005-02-14</item>
         <item attribuut="Datum_indiening">2005-01-26</item>
         <item attribuut="Document-id">KVR22248</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2001" allpagenumbers="2001 2002" vetnummer="2040506930" code="0405tkkvr942" lopendefooter="Tweede Kamer, vergaderjaar 2004–2005, Aanhangsel" filenaam="KVR22248" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="942" onderwerp="" indiendatum="26januari 2005">
         <vrager partij="VVD" oorsprong="parlement">Balemans</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-02-14">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel «Islamschool te laat met lesplan religie»? <voetnoot nummer="1"/>
      </vraag>
      <vraag nummer="2" voetnoot="2">Klopt het dat zoals in genoemd artikel wordt gesteld, de door u gedane toezegging om een lesmethode te laten ontwikkelen voor het godsdienstonderwijs op islamitische scholen <voetnoot nummer="2"/>, tot op heden niet is nagekomen? Waarom is de methode die in 2003 klaar zou zijn voor gebruik, nu, in januari 2005, nog niet beschikbaar? Op welke termijn kan de methode door de scholen in gebruik genomen worden? </vraag>
      <vraag nummer="3" voetnoot="3">Heeft de onderwijsinspectie destijds, in het rapport «Islamitische scholen en sociale cohesie» <voetnoot nummer="3"/>tevens geconstateerd dat het godsdienstonderwijs op islamitische scholen vaak door een onbevoegd docent wordt gegeven? Kunt u aangeven hoeveel docenten nu onbevoegd de godsdienstlessen binnen het islamitisch onderwijs verzorgen? </vraag>
      <vraag nummer="4">Heeft u nieuwe gegevens van de onderwijsinspectie voorhanden over de kwaliteit van het godsdienstonderwijs op islamitische scholen, ook van de scholen die sinds het verschijnen van het rapport «Islamitische scholen en sociale cohesie» zijn opgericht? </vraag>
      <noten afkomstig="vraag">
         <noot nummer="1" datum="2005-01-20" bron="Trouw">Trouw, 20 januari 2005</noot>
         <noot nummer="2" datum="2002-10-25" bron="OCW0200837">OCW0200837, 25 oktober 2002</noot>
         <noot nummer="3">Rapport van de Inspectie voor het onderwijs, oktober 2002, www.minocw.nl</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De ontwikkeling van een doorlopende lesmethode voor de groepen 1 tot en met 8 van basisscholen op islamitische grondslag en van openbare scholen waar de mogelijkheid wordt geboden tot het volgen van islamitisch godsdienstonderwijs, is inderdaad nog niet gereed. De ontwikkeling van de methode, die in handen is van een samenwerkingsverband van de ISBO en de SLO, kost meer tijd dan was voorzien. Overigens was de aanvankelijke planning er op gericht dat de methode rond 1 januari 2005 klaar zou zijn en niet, zoals in het betreffende artikel wordt vermeld, in 2003. Desondanks is er nog altijd sprake van een vertraging. Dit is volgens de genoemde samenwerkingpartners vooral toe te schrijven aan het feit dat: 1. het aantal geschikte auteurs beperkt is; 2. teneinde een breed draagvlak te verkrijgen voor de lesmethode binnen het islamitisch onderwijs ervoor gekozen is om alle betrokkenen (zoals bestuurders, godsdienstdocenten en schoolleiders) direct te betrekken bij de formulering en vaststelling van de gemeenschappelijke uitgangspunten voor de ontwikkeling van de methode. Dit proces heeft meer tijd gevergd dan aanvankelijk was geschat. Deze uitgangspunten zijn inmiddels vastgelegd in het «Basisdocument Islamitisch godsdienstonderwijs». Op basis daarvan zijn doelstellingen en leerlijnen ontwikkeld die naar verwachting dit voorjaar worden vastgesteld. Parallel daaraan is het lesmateriaal voor de groepen 1 en 2, dat bestaat uit 40 lessen, ontwikkeld en in concept gereed. Vaststelling daarvan is eveneens dit voorjaar voorzien. Op dit moment werken de ISBO en de SLO aan het lesmateriaal voor de groepen 3 tot en met 8. Hun verwachting is dat dit lesmateriaal voor 1 januari 2006gereed komt. </antwoord>
      <antwoord nummer="3">Voor leraren godsdienst- of levensbeschouwelijk onderwijs bestonden destijds geen eisen van bevoegdheid en bekwaamheid. De inspectie heeft dit dus ook niet geconstateerd en vanwege het ontbreken van dergelijke eisen uiteraard ook niet kunnen vaststellen hoeveel docenten onbevoegd zijn. Afgezien daarvan heeft de inspectie in genoemd rapport en in het vervolgrapport «Islamitische scholen nader onderzocht» (oktober 2003, §5.4) gesignaleerd dat in het algemeen de pedagogisch-didactische kwaliteit van de godsdienstlessen op islamitische scholen achterblijft bij de rest van het onderwijs. Daarbij werd wel een verband gelegd met het ontbreken van eisen van bevoegdheid en bekwaamheid. Door de Wet beroepen in het onderwijs zullen dergelijke eisen straks wel aan leraren godsdienstonderwijs en levensbeschouwelijk onderwijs worden gesteld. Nadat deze eisen zijn vastgesteld zullen deze worden betrokken in het toezicht door de inspectie. </antwoord>
      <antwoord nummer="4">Naar aanleiding van een toezegging aan de Tweede Kamer heeft de inspecteur-generaal van het onderwijs bij brief van 17 april 2003 alle scholen geïnformeerd over de handelwijze van de inspectie ten aanzien van het godsdienstonderwijs op bijzondere scholen. In lijn met wat daarover door mij destijds naar voren is gebracht, is daarbij sprake van een terughoudende opstelling omdat het godsdienstonderwijs een cruciaal onderdeel is van de wijze waarop de school inhoud geeft aan haar identiteit en daarmee aan de onderwijsvrijheid. Deze opstelling leidt ertoe dat de inspectie het godsdienstonderwijs alleen nader onder de loep neemt wanneer daartoe aanleiding is. Als onderdeel van het reguliere toezicht bekijkt de inspectie wel standaard wat er in het schoolplan en de schoolgids staat over godsdienstonderwijs. Vanaf 2003 wordt het toezicht op deze wijze uitgevoerd. Dit heeft niet geleid niet tot een wezenlijk andere beoordeling, noch tot nieuwe inzichten ten opzichte van wat daarover is verwoord is in de genoemde inspectierapportages uit 2002 en 2003. </antwoord>
      <noten afkomstig="antwoord"/>
   </antwoorden>
</kvr>
