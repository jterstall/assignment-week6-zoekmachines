<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens en Jacobi (beiden PvdA) aan de minister van Landbouw, Natuur en Voedselkwaliteit over de uitgifte van nieuwe schelpdiervergunningen. (Ingezonden 11 januari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27299
</item>
         <item attribuut="Inhoud">Vragen over de uitspraak van de minister dat er vooralsnog geen nieuwe vergunningen voor schelpdiervisserij worden uitgegeven omdat er geen gezamelijk voorstel van de sector ligt. Ook vragen over de bewering dat er misschien meer vergunningen uitgegeven gaan worden via uitruil van de spisulavergunningen voor ensis.</item>
         <item attribuut="Rubriek">Visserij (Zeevisserij)</item>
         <item attribuut="Trefwoorden">Zeevisserij</item>
         <item attribuut="Vindplaats">Kamervragen met antwoord 2006-2007, nr. 789, Tweede Kamer</item>
         <item attribuut="Vraagnr_bij_indiening">2060705320</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="PvdA">Jacobi</persoon>
         </item>
         <item attribuut="Datum_reaktie">2007-02-09</item>
         <item attribuut="Datum_indiening">2007-01-11</item>
         <item attribuut="Document-id">KVR27299</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1695" allpagenumbers="1695 1696" vetnummer="2060705320" code="0607tkkvr789" lopendefooter="Tweede Kamer, vergaderjaar 2006–2007, Aanhangsel" filenaam="KVR27299" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="789" onderwerp="" indiendatum="2007-01-11">
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Jacobi</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-02-9">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel van de Nederlandse Vissersbond «Zekerheid omtrent duurzaamheid schelpdiervisserij in de kustzone toch niet zo zeker»? <voetnoot nummer="1"/>
      </vraag>
      <vraag nummer="2">Klopt het dat u op 13 september jl. heeft gezegd vooralsnog geen nieuwe vergunningen uit te geven zo lang er geen gezamenlijk voorstel van de sector ligt? </vraag>
      <vraag nummer="3">Klopt de bewering in dit artikel dat uw ministerie opnieuw aan het bekijken is of er toch meer vergunningen uitgegeven kunnen worden voor deze schelpdiervisserij, mogelijk via uitruil van spisulavergunningen voor ensis? </vraag>
      <vraag nummer="4">Deelt u de zorgen van de natuur- en milieuorganisaties en een deel van de ensisvissers dat met de uitgifte van nieuwe vergunningen de race naar schaalvergoting en onbeheerste visserij zal worden ingezet? </vraag>
      <vraag nummer="5">Deelt u de mening dat het huidige beheer van de visserij op ensis een positieve uitzondering is op de meeste visserijen op de Noordzee, omdat de huidige ensisvissers in overleg met natuur- en milieuorganisaties zijn gekomen tot een duurzaam visserijbeheer? </vraag>
      <vraag nummer="6">Deelt u de zorgen van de Nederlandse Vissersbond dat er, mochten er meer ensisvergunningen uitgegeven worden en mocht er teveel visserij op ensis plaats gaan vinden, straks in de passende beoordeling in het kader van de Natuurbeschermingswet zal blijken dat de huidige schelpdiervisserij niet mogelijk zal blijven? </vraag>
      <noten afkomstig="vraag">
         <noot nummer="1">www.vissersbond.nl</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Tijdens het Algemeen Overleg, 14 december 2005 heb ik ten aanzien van de visserij op ensis en spisula gesteld, dat er weliswaar sprake is van een verdeling van bestaande rechten, maar dat ik bereid ben van de bestaande verdeelsleutel af te wijken, indien een substantieel deel van de sector zelf met een onderbouwd voorstel komt. Hierbij heb ik gewezen op de mogelijkheid van het inleveren van een aantal spisulavergunningen voor een nieuwe ensisvergunning. Medio 2006 heeft de Coöperatieve Producentenorganisatie van de schelpdiervissers op de Noordzee u.a. namens ruim 80% van de spisulavergunninghouders een onderbouwd voorstel ingediend op basis waarvan 12 spisulavergunningen worden ingeleverd in ruil voor drie ensisvergunningen. Zoals ik in februari 2006 aan alle belanghebbenden reeds kenbaar had gemaakt, zou een eventueel voorstel vervolgens voor commentaar worden voorgelegd aan deze belanghebbenden. Eventueel commentaar zou tenslotte worden meegenomen in de besluitvorming. Tijdens het Algemeen Overleg op 13 september 2006 heb ik u gemeld dat ik kennis heb genomen van de onderlinge verdeeldheid binnen de sector en dat ik mijn opvattingen vooralsnog handhaaf. De besluitvorming over het voornoemde voorstel was ten tijde van dit overleg immers nog niet afgerond. Een gezamenlijk voorstel van de gehele sector was – door de eerder genoemde onderlinge verdeeldheid – dan ook niet aan de orde. Inmiddels is de besluitvorming over het betreffende voorstel afgerond en kan ik u mededelen dat ik geen reden zie om de voorgestelde ruil niet te honoreren. </antwoord>
      <antwoord nummer="4 en 5">De huidigevier ensisvissers hebben gezamenlijk een Beheersplan Ensisvisserij opgesteld, waarin onder meer afspraken zijn gemaakt over de wijze van bevissing en de maximale visserij-inspanning. Ik heb met genoegen geconstateerd dat deze afspraken zijn afgestemd met de betreffende natuur- en milieuorganisaties. Deze afspraken zijn verder uitgewerkt in een visplan, dat onderdeel uitmaakt van de mijnerzijds verleende vergunningen, zoals de vergunning op grond van de Natuurbeschermingswet 1998 (NB-wet 1998). Ook eventuele nieuwe vergunninghouders zullen een dergelijk visplan overeen moeten komen, hetgeen zal worden beoordeeld in het kader van de vergunningverlening. Mocht daarna in voorkomende gevallen worden gevist in strijd met het visplan, waardoor er sprake kan zijn van onbeheerste visserij, dan kan mijnerzijds tot intrekking van deze vergunning worden overgegaan. Gegeven de beperkte invloed van de ensisvisserij op het ensisbestand en -banken (zie ook antwoord op vraag 6) is het effect van de ensisvisserij op het voedselaanbod voor vogels, die (mede) leven van deze schelpdieren, naar verwachting zeer gering. Voor zover bekend foerageren vogels met name op de kleinere ensis (&lt; 12 cm), terwijl de visserij zich richt op de grotere ensis (&gt; 12 cm). Ook is het risico van verstoring van deze vogels naar verwachting te verwaarlozen door de beperkte omvang van de ensisvloot ( ook uitgaande van een uitbreiding met 3 vaartuigen), het beperkte aantal jaarlijkse visdagen en de geringe actieradius en vaarsnelheid van deze vaartuigen. Aangezien de schelp makkelijk breekt, moet de ensis heel voorzichtig uit de bodem worden gehaald. Gebroken ensis is op grond van markttechnische overwegingen immers niet wenselijk. Gelet hierop zijn dan ook speciale vistechnieken ontwikkeld, die de schade aan de ensis (en indirect dus ook aan de bodem) moeten beperken. Evident is dat er de laatste jaren een aanzienlijk bestand aan ensis aanwezig is. Het bestand aan spisula is daarnaast de laatste jaren zeer beperkt. Bestandsoverwegingen staan de voorgestelde herverdeling van ensis- en spisulavergunningen dan ook niet in de weg. Gelet op het vorenstaande en uitgaande van een uitbreiding met maximaal drie ensisvissers zie ik dan ook geen aanleiding om deze herverdeling niet toe te staan. </antwoord>
      <antwoord nummer="6">Ensis komt van oorsprong niet voor in de Noordzee. Het betreft een exoot die sinds de tachtiger jaren een gestage opmars heeft gemaakt in de Nederlandse wateren. Ensis (Ensis americanus) is inmiddels een van de meest voorkomende schelpdieren in de Noordzee. Op basis van monitoring blijkt dat het ensisbestand in de afgelopen vijf jaar ( 2002–2006) gemiddeld ruim 46.000 miljoen stuks bedraagt. Dit betreft overigens nog minimumschattingen. Aangezien slechts de bovenste 7 cm van de bodem wordt bemonsterd, levert deze monitoring volgens de betreffende onderzoekers zeer waarschijnlijk een onderschatting van de verspreiding en dichtheden op. De reden hiervoor is gelegen in het feit dat ensis zich razendsnel dieper in de bodem kan terugtrekken, waardoor tijdens de monstername een deel van de ensis wordt gemist door het bemonsteringsvistuig. De commerciële visserij door de huidige 4 ensisvissers, die gezamenlijk beschikken over vijf vergunningen, is aangevangen in 2004 op basis van vergunning. In de afgelopen drie jaar (2004–2006) hebben deze vier vissers gezamenlijk naar schatting jaarlijks gemiddeld 48 miljoen stuks opgevist, hetgeen overeenkomt met 0,1% van het gemiddelde ensisbestand in de afgelopen vijf jaar. Zelfs indien wordt uitgegaan van de situatie in 2006 kan worden gesteld dat de voornoemde vier ensisvissers gezamenlijk naar schatting circa 0,16% ( 60 miljoen stuks) hebben opgevist van het ensisbestand ( 37.500 miljoen stuks). Voorts kan ik u melden dat op grond van de NB-wet 1998 een passende beoordeling en vergunning is vereist bij bevissing in zgn. Natura 2000-gebieden, zoals de Voordelta en de kustzone boven de Waddeneilanden. Voor het resterende deel van de Noordzeekustzone is dit vooralsnog niet aan de orde. In dit laatstgenoemde gebied kan de ensisvisserij thans dan ook plaatsvinden op basis van uitsluitend een vergunning op grond van de Visserijwet. Voor zover de drie nieuwe ensisvissers voornemens zijn de visserij uit te oefenen in de Voordelta en/of de kustzone boven de Waddeneilanden, zullen zij hiertoe een vergunning op grond van de NB-wet 1998 moeten aanvragen. Mede afhankelijk van een door of namens hen op te stellen passende beoordeling zal een dergelijk verzoek tenslotte worden afgehandeld. </antwoord>
      <noten afkomstig="antwoord"/>
   </antwoorden>
</kvr>
