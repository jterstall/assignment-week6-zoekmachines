<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de staatssecretarissen van Volksgezondheid, Welzijn en Sport en van Onderwijs, Cultuur en Wetenschappen, mw. Van der Laan, over de Special Olympic World Summer Games voor mensen met een verstandelijke beperking. (Ingezonden 3 juli 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18226
</item>
         <item attribuut="Inhoud">Vragen over de betrokkenheid van de regering bij de Nederlandse delegatie naar de Special Olympic World Summer Games voor mensen met een verstandelijke beperking en de berichtgeving hierover door de publieke omroepen.</item>
         <item attribuut="Rubriek">Vrijetijdsbesteding (Sport) Welzijn (Geestelijk gehandicapten)</item>
         <item attribuut="Trefwoorden">Sport Verstandelijk gehandicapten</item>
         <item attribuut="Vindplaats">Kamervragen met antwoord 2002-2003, nr. 1672, Tweede Kamer</item>
         <item attribuut="Vraagnr_bij_indiening">2020314350</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2003-08-05</item>
         <item attribuut="Datum_indiening">2003-07-03</item>
         <item attribuut="Document-id">KVR18226</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3495" allpagenumbers="3495 3496" vetnummer="2020314350" code="0203tkkvr1672" lopendefooter="Tweede Kamer, vergaderjaar 2002–2003, Aanhangsel" filenaam="KVR18226" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1672" onderwerp="" indiendatum="2003-07-3">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de staatssecretarissen van Volksgezondheid, Welzijn en Sport en van Onderwijs, Cultuur en Wetenschappen, mw. Van der Laan,</vraagt-aan>
      </vraagdata>
      <antwoorddata antwoorddatum="2003-08-5">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mw</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat tussen 21 en 29 juni jl. de Special Olympics World Summer Games voor mensen met een verstandelijke beperking in Ierland hebben plaats gevonden, waaraan 7000 sporters uit 166 landen hebben meegedaan en waarbij 30.000 vrijwilligers waren betrokken? <voetnoot nummer="1"/>
      </vraag>
      <vraag nummer="2">Heeft de regering betrokkenheid gehad bij de Nederlandse delegatie, bestaande uit 52 sporters en 13 coaches? Zo ja, op welke wijze is deze betrokkenheid vorm gegeven? </vraag>
      <vraag nummer="3" voetnoot="2">Wat is de reden dat er vanuit de Nederlandse overheid zo weinig aandacht is besteed c.q. zo weinig prioriteit is geschonken aan deze World Special Olympic Summer Games, terwijl – bezien vanuit de doelstellingen van het gehandicaptenbeleid en van de stimulering van de breedtesport – verwacht had mogen worden dat juist deze spelen extra aandacht zouden hebben gekregen? <voetnoot nummer="2"/>
      </vraag>
      <vraag nummer="4">Wordt de Nederlandse delegatie van de World Special Olympic Summer Games nog officieel gehuldigd zoals de Nederlandse delegaties aan de Olympische Spelen en de Paralympics ten deel valt? Zo neen, waarom niet? </vraag>
      <vraag nummer="5">Ligt naar uw mening op dit terrein van sportbeoefening niet een bijzondere verantwoordelijkheid voor de publieke omroepen? Bent u bereid met de «publieke omroep» in overleg te treden om te bezien op welke wijze de publieke aandacht voor deze vorm van sportbeoefening kan worden vergroot en dat volgende keer aan dit evenement meer publieke aandacht wordt gegeven? </vraag>
      <noten afkomstig="vraag">
         <noot nummer="1">De Nederlandse equipe behaalde 32 gouden, 20 zilveren en 23 bronzen medailles</noot>
         <noot nummer="2" titel="slechts">Zo werd de ontvangst van de delegatie op Schiphol niet gedaan door de staatssecretaris, zoals dat bij de ontvangst van de delegaties van de Olympische Spelen en van de Paralympics, maar «slechts» door een directeur-generaal van het Ministerie van VWS</noot>
      </noten>
   </vragen>
   <antwoorden aantal="5">
      <antwoord nummer="1">Ja </antwoord>
      <antwoord nummer="2">Nee. De samenstelling van de Nederlandse delegatie is een verantwoordelijkheid van Nebas-NSG. </antwoord>
      <antwoord nummer="3">Mijn aanvankelijke voornemen het evenement in Dublin te bezoeken is helaas doorkruist door verplichtingen in de Kamer. Dat de overheid de doelstellingen die aan dit evenement ten grondslag liggen serieus neemt moge blijken uit de financiële bijdrage van 453.780 die het ministerie van VWS in het jaar 2000 heeft geleverd aan de organisatie van de eerste Europese Special Olympics in Groningen. Dit waren de eerste regionale Special Olympics. </antwoord>
      <antwoord nummer="4">De World Special Olympic Summer Games zijn spelen van een andere orde dan de Olympische Spelen en de Paralympics (waaraan ook sporters met een verstandelijke beperking – op demonstratiebasis – deelnemen). Deze beide laatste zijn topsportevenementen waarbij de geleverde prestaties reden kunnen zijn voor een huldiging. Hoewel er medailles worden uitgereikt ligt aan de World Special Olympic Summer Games ten grondslag het breedtesport-concept van de Special Olympics organisatie uit de Verenigde Staten. Op basis van dit concept kunnen mensen met een verstandelijke beperking uitkomen tegen anderen van gelijk sportprestatieniveau. De norm voor deelname is, dat de deelnemer de betreffende tak van sport moet beheersen en niet bepaalde (objectieve) limieten gehaald behoeft te hebben. Deelname wordt voorts bepaald door loting. Daardoor zijn de Special Olympics vooral een sport-ontmoetingsevenement. Dat doet overigens niet af aan de betekenis die dit evenement kan hebben voor de deelnemers, begeleiders en familie. </antwoord>
      <antwoord nummer="5">De NOS heeft op grond van het Mediabesluit de taak actuele sportverslaggeving in de programmering op te nemen. Vanuit haar maatschappelijke en informatieve functie dient de NOS deze taak in te vullen, waarbij ook aandacht besteed dient te worden aan de gehandicaptensport. Wij zijn bereid binnenkort over dit onderwerp met de publieke omroep overleg te voeren. </antwoord>
      <noten afkomstig="antwoord"/>
   </antwoorden>
</kvr>
