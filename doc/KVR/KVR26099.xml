<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Irrgang en Kant (beiden SP) aan de ministers van Landbouw, Natuur en Voedselkwaliteit en van Binnenlandse Zaken en Koninkrijksrelaties over het privé-gebruik van een dienstauto. (Ingezonden 3 augustus 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26099
</item>
         <item attribuut="Inhoud">Vragen naar aanleiding van een bericht in NRC Handelsblad van 2 augustus 2006 over het dienstautogebruik van de minister van LNV. Ook wordt, onder verwijzing naar de antwoorden op eerdere vragen (zie Aanhangsel Handelingen II, 2002-2003, 102), gevraagd naar de totale kosten van een reis met topambtenaren en hun partners in 2002.</item>
         <item attribuut="Rubriek">Criminaliteit en openbare orde (Fraude) Inkomen en rechtspositie (Inkomens) Staats- en bestuursrecht (Ministeries) Staats- en bestuursrecht (Regering)</item>
         <item attribuut="Trefwoorden">Ambtsmisdrijven Ministers Overheidspersoneel Reiskostenvergoedingen</item>
         <item attribuut="Vindplaats">Kamervragen met antwoord 2005-2006, nr. 1896, Tweede Kamer</item>
         <item attribuut="Vraagnr_bij_indiening">2050617340</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Irrgang</persoon>
            <persoon partij="SP">Kant</persoon>
         </item>
         <item attribuut="Datum_reaktie">2006-08-09</item>
         <item attribuut="Datum_indiening">2006-08-03</item>
         <item attribuut="Document-id">KVR26099</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4035" allpagenumbers="4035 4036" vetnummer="2050617340" code="0506tkkvr1896" lopendefooter="Tweede Kamer, vergaderjaar 2005–2006, Aanhangsel" filenaam="KVR26099" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1896" onderwerp="" indiendatum="2006-08-3">
         <vrager partij="SP" oorsprong="parlement">Irrgang</vrager>
         <vrager partij="SP" oorsprong="parlement">Kant</vrager>
         <vraagt-aan>de ministers van Landbouw, Natuur en Voedselkwaliteit en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-08-9">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u een volledige opsomming geven van het aantal keren en voor hoeveel kilometers u voor niet-dienstgerelateerde doeleinden in het buitenland uw dienstauto heeft gebruikt en gedeclareerd bij het ministerie? <voetnoot nummer="1"/>Wat zijn de kosten van de declaraties die u hiervoor bij het ministerie hebt ingediend? </vraag>
      <vraag nummer="2" voetnoot="1">Wat waren de totale kosten voor de reis van u en uw topambtenaren inclusief partners op kosten van het ministerie in 2002? <voetnoot nummer="1"/>
      </vraag>
      <vraag nummer="3">Zijn er meer van dergelijke reizen geweest? </vraag>
      <vraag nummer="4">Kunt u mededelen of terugreizen van u en/of uw echtgenote, nadat u een vakantie hield, door het ministerie zijn betaald? Zo ja, hoe vaak is dit gebeurd en voor welke bedragen? </vraag>
      <vraag nummer="5" voetnoot="2">Kunt u per geval weergeven op welke wijze u deze reizen strijdig acht met het Voorzieningenbesluit ministers en staatssecretarissen en het Reisbesluit buitenland? Kunt u daar ook uw antwoorden van eerdere kamervragen bij betrekken? <voetnoot nummer="2"/>
      </vraag>
      <vraag nummer="6">Bent u nog altijd van mening dat de procedures voor het goedkeuren en uitbetalen van buitenlandse dienstreizen bij het ministerie van Landbouw, Natuur en Voedselkwaliteit «toereikend» zijn, zoals een rapport van uw accountantsdienst in 2004 stelde? </vraag>
      <vraag nummer="7">Waarom versoepelt u de regels voor het privé-gebruik van de dienstauto nadat er overtredingen worden geconstateerd in plaats van dat u de naleving verbetert? </vraag>
      <noten afkomstig="vraag">
         <noot nummer="1" datum="2006-08-2" bron="NRC Handelsblad">NRC Handelsblad, 2 augustus 2006</noot>
         <noot nummer="2" documenttype="Kamervragen" documentnummer="102" documentjaargang="2002-2003">Aanhangsel Handelingen, nr. 102, vergaderjaar 2002–2003.</noot>
      </noten>
   </vragen>
   <antwoorden aantal="6">
      <antwoord nummer="1">Het betreft twee reizen van de minister van LNV voor kosten van dit ministerie. Ik bevond mij beide malen voor een zakelijke afspraak in Parijs, waarbij ik daarna in de dienstauto met chauffeur naar mijn huis in de Dordogne ben gebracht. Het betrof hier in totaal circa 1370 kilometer. Daarnaast heb ik één rit vanaf Luxemburg (Informele Landbouwraad) gemaakt en één rit vanuit mijn Nederlandse huisadres naar de Dordogne. Hierbij heb ik weliswaar gebruik gemaakt van de dienstauto, maar niet van de chauffeur en heb ik de benzinekosten zelf betaald. Het betrof hier in totaal circa 3635 kilometer. Overigens wijs ik u er – vanwege het door u gebruikte woord «gedeclareerd» in de vraagstelling – op dat bij het gebruik van de dienstauto geen sprake is van declaratie van gemaakte kosten. Het uitgangspunt van het Voorzieningenbesluit (regeling van 7 juni 2002) is, aldus de nota van toelichting «dat ministers en staatssecretarissen optimaal dienen te worden gefaciliteerd om hun werkzaamheden te verrichten, waarbij de kosten in de begroting zichtbaar worden gemaakt. Voorop staat daarom voortaan dat voorzieningen zoveel mogelijk ten laste van de begroting van het desbetreffende ministerie ter beschikking worden gesteld (bedrijfsvoering). De bewindspersoon wordt geacht voor deze voorzieningen geen eigen uitgaven te doen, die later worden gedeclareerd.» Voor de volledigheid zij opgemerkt dat ik drie dienstreizen van in totaal 3400 km gemaakt heb met mijn eigen privé-auto in verband met uitval van de dienstauto. De kosten hiervan zijn door mij privé gedragen en niet gedeclareerd bij het ministerie. </antwoord>
      <antwoord nummer="2 en 3">De reizen in 2002 en 2004 betreffen teambuildingsbijeenkomsten in de Dordogne. De kosten van de vliegtickets (in 2002 low budget, in 2004 chartervlucht economyclass) en een deel van de verblijfskosten bedragen gezamenlijk circa € 7500. In 2004 zijn er buiten de vliegtickets geen verdere kosten gedeclareerd. Twee andere teambuildingbijeenkomsten hebben plaatsgevonden in Nederland. </antwoord>
      <antwoord nummer="4">Na de bijeenkomst in de Dordogne in 2002 heb ik met mijn echtgenote de vliegreis terug (retourticket) naar Nederland een week uitgesteld voor een vakantie. Dit heeft niet geleid tot extra kosten voor het ministerie. </antwoord>
      <antwoord nummer="5">De nota van toelichting bij het Voorzieningenbesluit bepaalt dat «om redenen van bereikbaarheid en veiligheid bewindspersonen worden geacht zich zowel zakelijk als privé zoveel mogelijk per dienstauto met chauffeur te verplaatsen, behalve bij vakantiereizen naar het buitenland». • Voor de eerstgenoemde twee reizen (van Parijs naar Dordogne) onder antwoord 1) geldt dat het een combinatie van een dienst- en privé-reis betreft. Het is de afspraak dat met deze combinatie terughoudend wordt omgegaan (zoals ook weergegeven in de antwoorden van de minister van BZK op Kamervragen van de leden De Wit en Kant, 2 oktober 2002, TK 2002–2003, nr. 102). Naar mijn mening past het relatief beperkt aantal totale kilometers van circa 1370 in een periode van vier jaar binnen dit kader van terughoudendheid. • Ten aanzien van beide andere genoemde autoreizen onder antwoord 1) kan worden opgemerkt dat ik daarvoor zelf de dienstauto heb gereden en de benzinekosten heb betaald. • De toelichting bij het Voorzieningenbesluit meldt als regel dat partners niet meereizen op een dienstreis naar het buitenland. Van deze regel kan worden afgeweken, aldus de toelichting, als daar goede gronden voor bestaan. In dit geval was deze grond, het gastvrouwschap, aanwezig. • Partners van ambtenaren reizen niet op een dienstreis mee. Hierop kan een uitzondering worden gemaakt indien dit functioneel is en in het belang van de dienst. De aanwezigheid van de partners op de start- c.q. kennismakingsbijeenkomst in 2002 en de teambuildingsbijeenkomst in 2004 was functioneel en in het belang van de dienst. De betrokken partners hebben mij desalniettemin te kennen gegeven tot betaling van de voor hen gemaakte kosten te zullen overgaan, teneinde de discussie daarover te kunnen sluiten. </antwoord>
      <antwoord nummer="6">Ja. </antwoord>
      <antwoord nummer="7">De toelichting bij het Voorzieningenbesluit bepaalt dat bewindspersonen om redenen van bereikbaarheid en veiligheid worden geacht zich zowel zakelijk als privé zoveel mogelijk per dienstauto met chauffeur te verplaatsen, behalve bij vakantiereizen naar het buitenland. Daarom bestaat er voor bewindslieden een regeling voor de fiscale gevolgen van vervoer met een dienstauto. Het kabinet ziet in de vragen over de reizen van minister Veerman geen aanleiding om het besluit aan te passen. Wel heeft het kabinet al eerder overwogen dat de toelichting van het Voorzieningenbesluit verduidelijkt dient te worden. Al zeer geruime tijd hebben vooral Europese verplichtingen van bewindslieden immers betekend dat het zich zoveel mogelijk per dienstauto met chauffeur verplaatsen niet ophoudt bij de Nederlandse grens. Voorts zijn de afgelopen jaren de eisen die voortvloeien uit verschillende aspecten van veiligheid, mede op grond van advies van de desbetreffende diensten, aanzienlijk verzwaard. De beveiliging van bewindslieden alsmede hun Europese en internationale verplichtingen vereisen de mogelijkheid om gedifferentieerde voorzieningen te kunnen treffen. De ministerraad zal zich daar binnenkort definitief over uitspreken. </antwoord>
      <noten afkomstig="antwoord"/>
   </antwoorden>
</kvr>
