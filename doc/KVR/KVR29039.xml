<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerdam (PvdA) aan de minister van Onderwijs, Cultuur en Wetenschap over het aftreden van het bestuur van het Nederlands Fonds voor de Film. (Ingezonden 19 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29039
</item>
         <item attribuut="Inhoud">Vragen naar aanleiding van bericht (Het Parool, 10 juli 2007) waarin het vertrek wordt aangekondigd van het voltallige bestuur van het Nederlands Fonds voor de Film, inclusief de twee leden die omwille van de continuïteit gevraagd zijn aan te blijven? Indiener wil weten of de uitvoering van de regelingen terzake kwetsbaar is? Heeft het vertrek te maken met verschil van inzicht over het toekomstig bestuursmodel van het fonds? Hoe kan het bestuurlijk overleg tussen fondsen en het Ministerie van OCW transparanter worden gemaakt, zodat parlementaire controle kan plaatsvinden?</item>
         <item attribuut="Rubriek">Cultuur en taal (Subsidies) Staats- en bestuursrecht (Regering)</item>
         <item attribuut="Trefwoorden">Cultuursubsidies Films Toezicht</item>
         <item attribuut="Vindplaats">Kamervragen met antwoord 2006-2007, nr. 2366, Tweede Kamer</item>
         <item attribuut="Vraagnr_bij_indiening">2060721390</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Leerdam</persoon>
         </item>
         <item attribuut="Datum_reaktie">2007-08-15</item>
         <item attribuut="Datum_indiening">2007-07-19</item>
         <item attribuut="Document-id">KVR29039</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5009" allpagenumbers="5009 5010" vetnummer="2060721390" code="0607tkkvr2366" lopendefooter="Tweede Kamer, vergaderjaar 2006–2007, Aanhangsel" filenaam="KVR29039" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2366" onderwerp="" indiendatum="2007-07-19">
         <vrager partij="PvdA" oorsprong="parlement">Leerdam</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-08-15">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel waarin het vertrek wordt aangekondigd van het voltallige bestuur van het Nederlands Fonds voor de Film, inclusief de twee leden die omwille van de continuïteit gevraagd zijn aan te blijven? Deelt u de mening dat de uitvoering van de regelingen kwetsbaar is? <voetnoot nummer="1"/>
      </vraag>
      <vraag nummer="2">Klopt het dat verschil van inzicht over het toekomstig bestuursmodel van het Fonds voor de Film de reden was om af te zien van herbenoeming van een deel van het bestuur? Speelden er andere aspecten mee? Zo ja, welke? </vraag>
      <vraag nummer="3">Sluit u niet uit dat u in de toekomst vaker op soortgelijke wijze zult optreden teneinde te komen tot een grotere rol van cultuurfondsen in het cultuurbeleid? </vraag>
      <vraag nummer="4">Binnen welke grenzen zijn cultuurfondsen de zogeheten partners die ruimte en vertrouwen genieten? </vraag>
      <vraag nummer="5">Op welke wijze maakt u het bestuurlijk overleg tussen fondsen het en ministerie van Onderwijs, Cultuur en Wetenschap inzichtelijk opdat parlementaire controle kan plaatsvinden? </vraag>
      <noten afkomstig="vraag">
         <noot nummer="1" datum="2007-07-10" bron="Het Parool">Het Parool, 10 juli 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennis van genomen van dit artikel. Ik ben niet van mening dat de uitvoering van de regelingen kwetsbaar is. De afhandeling van de subsidieaanvragen door het Nederlands Fonds voor de Film is niet in gevaar geweest. Allereerst wijs ik erop dat de continuïteit in het uitvoeren van de subsidieregelingen gewaarborgd is binnen het bureau van het fonds. Daarnaast heb ik onmiddellijk beheersmaatregelen genomen, bestaande uit benoeming van een interim-bestuur. De afhandeling van de subsidieaanvragen is dus gewoon doorgegaan; aanvragers hebben geen nadeel ondervonden. </antwoord>
      <antwoord nummer="2">Achtergrond van deze beslissing was het advies van Inge Brakman en Ton Corman, dat op verzoek van mijn voorganger in oktober 2006 is uitgebracht. In dit advies wordt ervoor gepleit om het bestuur van het Nederlands Fonds voor de Film te belasten met de uitvoering van een nieuw subsidie-instrument, dat in plaats zou komen van de zogenaamde cv-maatregel. Gelet op het belang van deze taak en de daarmee gemoeide financiële middelen wordt in het advies Brakman-Corman expliciet gewezen op de noodzaak van transparantie, objectiviteit en zakelijkheid bij de toekenning van de middelen. Mijn ambtsvoorganger heeft in haar brief van 6 december 2006 (TK 2006/2007 25 434, nummer 29) aangekondigd nader onderzoek te willen doen naar het bestuurs- en organisatiemodel, met als doel te komen tot een nieuw samengesteld bestuur per medio 2007. Tegelijkertijd speelde ook de vraag over het gewenste organisatiemodel voor het nieuwe fonds voor muziek, theater en dans, waar eveneens sprake is van een aanzienlijke taakuitbreiding. In dat licht zijn lopende de discussie alle herbenoemingen aangehouden. Uiteindelijk heb ik bij beide fondsen besloten een raad van toezicht te installeren. De beslissing van de resterende leden van het bestuur van het Nederlands Fonds voor de Film is een reactie op dit besluit. </antwoord>
      <antwoord nummer="3">Ik heb niets anders gedaan dan invulling gegeven aan mijn verantwoordelijkheid voor een zorgvuldige inrichting van het Nederlands Fonds voor de Film. Mijn besluit (over te gaan tot invoering van een raad van toezicht) vloeit daar rechtstreeks uit voort. Voor het overige heb ik alleen de nodige beheersmaatregelen genomen wegens het aftreden van het bestuur van het fonds. </antwoord>
      <antwoord nummer="4">De cultuurfondsen zijn zelfstandige bestuursorganen en hebben als zodanig een grote eigen verantwoordelijkheid voor de manier waarop ze hun taak invullen. Als zodanig genieten ze ruimte en vertrouwen. Mijn rol beperkt zich tot het vooraf geven van het beleidskader waarbinnen zij deze taak uitvoeren, het toezien op een zorgvuldige afhandeling en het achteraf controleren van de resultaten. Daarnaast rapporteren fondsen jaarlijks hun financiële en inhoudelijke resultaten aan de minister met in achtneming van de specifieke richtlijnen als opgenomen in het Handboek verantwoording cultuursubsidies fondsen. De accountant van de fondsen verricht zijn controle van de jaarrekening volgens een voorgeschreven controleprotocol. </antwoord>
      <antwoord nummer="5">Parlementaire controle vindt plaats via de debatten die u en ik voeren over de hoofdlijnen van het cultuurbeleid. Juist met dit doel heb ik in de beleidsnota Kunst van Leven, die ik u op 29 juni jongstleden heb toegestuurd, uitgebreid aandacht besteed aan rol en functie van de fondsen. </antwoord>
      <noten afkomstig="antwoord"/>
   </antwoorden>
</kvr>
