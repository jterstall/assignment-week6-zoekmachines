<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Koenders (beiden PvdA) aan de ministers van Binnenlandse Zaken en Koninkrijksrelaties en van Justitie over mogelijke terreuraanslagen en een ingesteld terreuralarm. (Ingezonden 16 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21195
</item>
         <item attribuut="Inhoud">Vragen over de rol van de politie, waar die rol is vastgelegd dan wel beschreven, wie verantwoordelijk is voor adequate informatievoorziening aan de politie, welke voorzieningen zijn getroffen en vragen die door de politievakorganisatie ACP zijn opgeworpen. Deze vragen dienen ter aanvulling op eerdere vragen terzake van de leden Wilders en Cornielje (beiden VVD), ingezonden 15 juli 2004.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid) Strafrecht en strafprocesrecht (Misdrijven)</item>
         <item attribuut="Trefwoorden">Politie Terrorisme</item>
         <item attribuut="Vindplaats">Kamervragen met antwoord 2004-2005, nr. 15, Tweede Kamer</item>
         <item attribuut="Vraagnr_bij_indiening">2030418140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2004-09-23</item>
         <item attribuut="Datum_indiening">2004-07-16</item>
         <item attribuut="Document-id">KVR21195</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="31" allpagenumbers="31 32" vetnummer="2030418140" code="0405tkkvr15" lopendefooter="Tweede Kamer, vergaderjaar 2004–2005, Aanhangsel" filenaam="KVR21195" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="15" onderwerp="" indiendatum="2004-07-16">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2004-09-23">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Welke rol heeft de politie bij het informeren van burgers en bedrijven die ongerust zijn over mogelijke terreuraanslagen en een ingesteld terreuralarm? </vraag>
      <vraag nummer="2">Waar is de rol vastgelegd dan wel beschreven? </vraag>
      <vraag nummer="3">Wie is verantwoordelijk voor een adequate informatievoorziening aan de politie? </vraag>
      <vraag nummer="4">Welke voorzieningen zijn getroffen om de politiekorpsen tijdig en zo volledig mogelijk te informeren over de dreiging van terreur en alles wat daarmee samenhangt? </vraag>
      <vraag nummer="5">Welke veranderingen of aanpassingen zijn nodig om de politie in staat te stellen haar taak ten behoeve van burgers en bedrijven naar behoren te vervullen? </vraag>
      <vraag nummer="6">Kunt u zo specifiek ingaan op elk van de volgende vragen die door de voorzitter van de politievakorganisatie ACP zijn opgeworpen: a. wat houdt de huidige terreurdreiging in; b. wat zijn de instructies; c. welke maatregelen moet de politie nemen; d. wanneer moet er worden opgetreden; e. wanneer wordt het leger ingeschakeld; f. hoe wordt voorzien in specifieke veiligheidsmiddelen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Wilders en Cornielje (beiden VVD), ingezonden 15 juli jl. (vraagnummer 2030418090). </toelichting>
   <antwoorden aantal="6">
      <antwoord nummer="1">De regering ziet het als haar taak de samenleving en haar burgers te informeren over mogelijke terreuraanslagen en zo mogelijk de redenen toe te lichten van het instellen van een eventueel terreuralarm. Een Nationaal alerteringssysteem is thans in ontwikkeling (zie onze brief inzake terrorismebestrijding aan de Tweede Kamer van 10 september 2004 (Kamerstuk II 2003–2004, 29 754, nr. 1). Doel van het Nationale alerteringssysteem is om overheidsinstanties, operationele diensten, vitale bedrijven en (overige) publieke en bedrijfssectoren duidelijk te maken welke staat van alertheid en maatregelen zijn geboden, teneinde het risico van een crisis te reduceren. Het systeem wordt ontwikkeld voor de gehele crisisbeheersing, dat wil zeggen dat het voor elk crisistype toepasbaar is. De ontwikkeling van dit systeem is ook aangekondigd in het beleidsplan Crisisbeheersing 2004–2007 (Kamerstuk II 2003–2004, 29 668, nr. 1). In voorkomende gevallen ligt er vanzelfsprekend een taak bij burgemeester en politie om direct betrokkenen over de aard van bepaalde dreigingen te informeren. Het politiepersoneel zal bij de uitvoering van veiligheidsmaatregelen worden voorbereid op de informatie die kan en mag worden verstrekt. </antwoord>
      <antwoord nummer="2">De politie heeft krachtens de Politiewet 1993 tot taak in ondergeschiktheid aan het bevoegde gezag en in overeenstemming met de geldende rechtsregels te zorgen voor de daadwerkelijke handhaving van de rechtsorde en het verlenen van hulp aan hen die deze behoeven. </antwoord>
      <antwoord nummer="3">De informatievoorziening aan de politie geschiedt onder verantwoordelijkheid van de ministers van Justitie en van Binnenlandse Zaken en Koninkrijksrelaties conform hun onderscheidene ministeriële bevoegdheden. In bestuurlijke zin informeren beide ministers de provincies (CDK’s), de gemeenten (burgemeesters) en het openbaar ministerie (College van PG’s). De operationele informatievoorziening geschiedt rechtstreeks via de Nationaal Coördinator Bewaking en Beveiliging (NCBB) naar de politie. Op lokaal niveau komen beide informatielijnen samen in de lokale gezagsdriehoek. In de nabije toekomst wordt de NCBB ingebed in de organisatie van de Nationaal Coördinator Terrorismebestrijding (NCTb). </antwoord>
      <antwoord nummer="4">Juist om de politiekorpsen tijdig en zo volledig mogelijk te kunnen informeren is het netwerk van landelijke informatiecoördinatie opgezet. Er zijn eenduidige informatiekanalen zowel binnen de korpsen (de zogenaamde regionale informatieknooppunten) als tussen de regio’s en het landelijk niveau (Nationaal Informatieknooppunt van het Korps landelijke politiediensten) opgezet. Deze kanalen zijn 24 uur per dag bereikbaar en binnen korte tijd is men in staat de interne informatieorganisatie volledig operationeel te hebben. Specifieke informatieverstrekking vindt tevens plaats in directe contacten tussen de NCBB en de betreffende regionale politiekorpsen, hetzij bilateraal, hetzij via het landelijke Uitvoeringsoverleg (Kamerstukken II 2002–2003, 28 974, nrs. 1 en 2). Zie ook de brief van 14 juli 2004 aan de Voorzitter van de Tweede Kamer (Kamerstuk II 2003–2004, 27 925, nr. 137). </antwoord>
      <antwoord nummer="5">De politie is heel wel in staat haar taak naar behoren te vervullen. De taak om burgers en bedrijven te bewaken en te beveiligen maakt onderdeel uit van de kerntaken van de politie: het zorgen voor de daadwerkelijke handhaving van de rechtsorde. Om adequaat te kunnen reageren op veranderingen die zich in de samenleving voordoen ontwikkelt de politie zich continu verder door onder meer opleiding, training en het verbeteren van de interne en externe informatiepositie. In het kader van de ontwikkeling van een nationaal alerteringssysteem zal onder andere de informatiepositie nader worden uitgewerkt (zie ook onze brief inzake terrorismebestrijding aan de Tweede Kamer van 10 september 2004 (Kamerstuk II 2003–2004, 29 754, nr. 1). </antwoord>
      <antwoord nummer="6">a. Er is sedert 9 juli jl. sprake van een verhoogde terroristische dreiging ten aanzien van een aantal concrete objecten en locaties, zoals ook aangegeven in de eerder genoemde brief aan de Tweede Kamer van 14 juli 2004 (Kamerstuk II 2003–2004, 27 925, nr. 137). Het algemene dreigingsniveau voor heel Nederland is niet gewijzigd. b. c. d. Over de inhoud van de dreigingen en de getroffen maatregelen en instructies ten aanzien van deze specifieke objecten en locaties kunnen uit veiligheidsoverwegingen geen nadere mededelingen worden gedaan. Uiteraard zullen deze per object en locatie kunnen verschillen. Gelet op het feit dat het om concrete objecten en locaties gaat is geen algemene instructie aan alle regionale politiekorpsen uitgegaan. e. Indien een politiekorps vanwege verhoging van de dreiging en als gevolg daarvan de politie-inzet, niet in de benodigde capaciteit zou kunnen voorzien, kan conform de Politiewet 1993 een verzoek om bijstand van andere korpsen worden ingediend. Op het moment dat de benodigde politie-inzet niet verkregen kan worden binnen de politieorganisatie, zal in overleg met de minister van Defensie kunnen worden besloten tot inzet van militairen ter assistentie van de politie. f. Er zijn verschillende soorten veiligheidsmiddelen voor de politie beschikbaar. Gedeeltelijk zijn deze aanwezig binnen regionale politiekorpsen, gedeeltelijk op landelijk niveau. Middels een aanvraag via het Nationaal Coördinatie centrum kunnen de politiekorpsen over deze middelen beschikken. </antwoord>
      <noten afkomstig="antwoord"/>
   </antwoorden>
</kvr>
